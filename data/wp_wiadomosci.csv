links,bodies
http://wiadomosci.wp.pl/reprywatyzacja-w-warszawie-6031239389065857c,"Reprywatyzacja w Warszawie nie ma uporządkowanego przebiegu, ponieważ od 1989 roku żaden z rządów nie przyjął ustawy reprywatyzacyjnej. W 2001 roku ustawy reprywatyzacyjnej nie podpisał prezydent Aleksander Kwaśniewski. Ustawa zakładała zwrot nieruchomości lub wypłatę odszkodowania wartości połowy nieruchomości. W Warszawie trwa tzw. „dzika” reprywatyzacja. Właściciele kamienic mogą domagać się na drodze sądowej zwrotu przedwojennych nieruchomości. Wykorzystują to osoby chcące przejąć warszawskie kamienice przez kupowanie roszczeń do kamienic, za które potrafią zapłacić 50 zł. A na podstawie takiego roszczenia domagać się reprywatyzacji kamienicy wartej kilka milionów zł. A gdy już ją przejmą na podstawie takich roszczeń kamienicę, to sprzedają ją na wolnym rynku. Najnowsza odsłona afery reprywatyzacyjnej wybuchła w sierpniu 2016 roku. Stołeczna Gazeta Wyborcza opisuje sprawa działki obok Pałacu Kultury w Warszawie, która przed wojną nosiła adres Chmielna 70. Miasto zwróciło ją w 2012 r. w prywatne ręce, mimo że wcześniej byłemu współwłaścicielowi nieruchomości, obywatelowi Danii, przyznano za nią odszkodowanie na podstawie umowy międzynarodowej. Na jaw wychodzi też sprawa wicedyrektora Biura Gospodarki Nieruchomościami Jakuba Rudnickiego, który jest beneficjentem procesu reprywatyzacji. W grudniu 2013 roku został właścicielem kamienicy przy ul. Kazimierzowskiej w Warszawie po tym jak jego rodzice odzyskali ją na podstawie roszczeń do kamienicy. A sam Rudnicki był wtedy urzędnikiem BGN, choć formalnie wyłączył się ze sprawy. Zbigniew Ziobro zapowiedział w październiku powstanie specjalnej komisji, która zbada reprywatyzacje w Warszawie pod kątem ich zgodności z prawem. Komisja weryfikacyjna będzie miała uprawnienia komisji śledczej i dodatkowo możliwość odbierania niesłusznie pozyskanych nieruchomości, jeśli stwierdzi, że doszło do nieprawidłowości przy ich przekazaniu. A prokuratura bada 100 spraw dotyczących „dzikiej” reprywatyzacji i zwraca szczególną uwagę na niektóre decyzje sądów, takie jak ustanowienie kuratorów dla właścicieli przedwojennych nieruchomości, którzy od dawna nie mogli żyć. W odpowiedzi na aferę związaną z reprywatyzacją Hanna Gronkiewicz-Waltz odwołała swoich zastępców i zwolniła dyrektora Biura Gospodarki Nieruchomościami. Według niej dyrektor Marcin Bajko jest jednym z głównych autorów nieprawidłowości w procesie reprywatyzacyjnym w Warszawie i wprowadzał ją w błąd. On sam odrzucił wszystkie oskarżenia i zapowiedział pozew przeciwko prezydent, bo czuje się pomówiony. Na „dzikiej” reprywatyzacji zarabiał mec. Robert Nowaczyk, który wyspecjalizował się w odzyskiwaniu kamienic i działek od warszawskiego ratusza. Do chwili wybuchu afery reprywatyzacyjnej odzyskał dla siebie bądź dla swoich klientów 50 kamienic.  Na reprywatyzacji zarabiała też siostra Roberta Nowaczyka, Marzena K., która otrzymała od warszawskiego ratusza 38 milionów złotych odszkodowania za odebrane dekretem Bieruta nieruchomości. Marzena K. odkupiła roszczenia od dawnych właścicieli a w sprawie o odzyskanie nieruchomości reprezentował ją przed władzami Warszawy jej brat, mec. Robert Nowaczyk. A prokuratura postawiła jej zarzuty naruszenia zakazu prowadzenia działalności gospodarczej przez osobę pełniącą funkcje publiczne, ponieważ Marzena K. była urzędniczką w ministerstwie sprawiedliwości."
http://wiadomosci.wp.pl/reforma-edukacji-6028870985970305c,"Reforma edukacji to przede wszystkim zmiana obowiązku szkolnego i likwidacja gimnazjów firmowana przez minister edukacji narodowej Annę Zalewską (PiS). Od 1 września 2016 roku cofnięto obowiązek szkolny dla sześciolatków, co było obietnicą wyborczą Prawa i Sprawiedliwości.  Według planów Ministerstwa Edukacji od 1 września 2017 roku zostaną zlikwidowane gimnazja i przywrócona ośmioletnia szkoła podstawowa, czteroletnie liceum i pięcioletnie technikum. W miejsce szkół zawodowych powstaną szkoły branżowe, które MEN chce podzielić na trzyletnią szkołę pierwszego stopnia i dwuletnią szkołę branżową drugiego stopnia. Reforma edukacji nie ogranicza się do likwidacji gimnazjów. MEN pracuje nad nową podstawa programową, która ma obowiązywać od 1 września 2017 roku. Eksperci są sceptyczni wobec planów ministerstwa i obawiają się chaosu w szkołach, ponieważ może nie starczyć czasu na wprowadzenie wszystkich zmian. Związek Nauczycielstwa Polskiego protestuje przeciwko zmianom w edukacji. Według ZNP w wyniku reformy pracę straci 37 tys. nauczycieli a konsultacje społecznie nie były odpowiednio przeprowadzone. ZNP uważa, że reforma edukacji jest przygotowywana w pośpiechu i ma rewolucyjny charakter i może obniżyć poziom polskiej edukacji. 
Anna Zalewska zarzuciła, że protesty ZNP są motywowane politycznie i zaplanowane razem z KOD, a o edukacji nie rozmawia się na ulicach podczas pikiet.  Według ekspertów zmiany w edukacji są potrzebne, ale nie zawsze idą w dobrym kierunku. Część z nich polemizuje z argumentami MEN o wyrównywaniu szans edukacyjnych uczniów i podniesieniu poziomu edukacji. A zmiany są potrzebne, ale likwidacja gimnazjów niczego nie zmieni. Pojawiają się też argumenty, że likwidacja gimnazjów może pozytywnie wpłynąć na rozwój dzieci. W wieku 10-12 lat jest silna potrzeba przyjaźni, a zmiana szkoły wymusza dostosowanie się do nowej grupy rówieśników.  PO złożyła wniosek o wotum nieufności dla Anny Zalewskiej, ale 4 listopada na posiedzeniu Sejmu wniosek został odrzucony głosami posłów PiS i części Kukiz’15. W styczniu 2017 roku posłowie PO zapowiedzieli, że złożą wniosek o zbadanie przygotowań do reformy edukacji przez NIK"
http://wiadomosci.wp.pl/kleski-zywiolowe-nekaja-swiat-6031518437401217c,NA
http://wiadomosci.wp.pl/wojna-z-panstwem-islamskim-6028864377885313c,"Państwo Islamskie to organizacja terrorystyczna, której przywódca – Abu Bakr al-Baghdadi - w 2014 roku ogłosił powstanie kalifatu na terenach zajętych przez bojowników ISIS w Syrii i Iraku. Powstała z połączenia kilku mniejszych ugrupowań terrorystycznych, które uniezależniły się od Al-Kaidy po rozpoczęciu amerykańskiej interwencji w Iraku w 2003 roku i wybuchu syryjskiej wojny domowej w 2011 roku. ISIS zasłynęło z rzezi Jazydów i chrześcijan oraz wprowadzania surowych praw szariatu na zajmowanych terenach. Członkowie organizacji prześladują również wyznawców islamu, którzy nie podzielają ich wizji religii. ISIS odpowiedzialne jest za przeprowadzenie krwawych zamachów terrorystycznych m.in. w Paryżu i Brukseli oraz państwach Bliskiego Wschodu. Wiele z zamachów, do których przyznaje się Państwo Islamskie przeprowadzają tzw. samotne wilki, czyli osoby nie mające kontaktów z terrorystami, ale podzielające ich poglądy i ogłaszając się bojownikami samozwańczego kalifatu. Państwo Islamskie swoją działalność terrorystyczną finansuje głównie ze sprzedaży ropy naftowej, fosforanów, zrabowanych zabytków i podatków nakładanych na ludność na zajętych przez siebie obszarach Syrii i Iraku. Ale z zarobionych w ten sposób pieniędzy ISIS tworzy system opieki społecznej dla ludności żyjącej pod ich rządami. Po utracie kontroli nad Mosulem przez rządu Iraku w 2014 roku USA ogłosiły stworzenie koalicji państw walczących z samozwańczym kalifatem. Samoloty koalicji wspierają z powietrza armię iracką, kurdyjskich bojowników oraz umiarkowaną opozycję syryjską. Od 2015 roku w Iraku i Syrii tzw. Państwo Islamskie traci zajmowane przez siebie terytoria. Irackie wojsko przy wsparciu USA odzyskało kontrolę nad Faludżą i w połowie października 2016 rozpoczęło ofensywę na Mosul. Wcześniej Kurdowie przejęli Sindżar, czyli strategiczny region łączący Mosul w Iraku z al-Rakką w Syrii, czyli dwoma bastionami ISIS. W ofensywie na Mosul bierze udział iracka armia, kurdyjscy bojownicy i szyickie milicje, ale premier Iraku zapowiedział, że to miasta wejdą tylko iraccy żołnierze, aby nie dopuścić do konfliktów na tle etnicznym i religijnym, ponieważ Mosul jest miastem w większości zamieszkanym przez arabskich sunnitów. W ogarniętej wojną domową Syrii tzw. Państwo Islamskie stopniowo wypierane jest przez syryjskich partyzantów i Kurdów wspieranych z powietrza przez koalicję dowodzoną przez USA oraz armię prezydenta al-Asada mającą wsparcie rosyjskiego lotnictwa. Na początku listopada koalicja formacji kurdyjskich i syryjskich sił demokratycznych rozpoczęła ofensywę na Al-Rakkę pod kryptonimem „Gniew Eufratu”."
http://wiadomosci.wp.pl/brexit-6028860231082625c,"23 czerwca 2016 roku Brytyjczycy w referendum zdecydowali o opuszczeniu Unii Europejskiej. Było to wielkie zaskoczenie, ponieważ większość sondaży dawała zwolennikom pozostania Wielkiej Brytanii w UE zwycięstwo. Tuż przed rozpoczęciem głosowania sondaże mówiły, że opuszczenie Unii poprze 48 proc. głosujących. W referendum w Wielkiej Brytanii zwyciężyli zwolennicy opuszczenia Unii Europejskiej. Brexit poparło 17,4 mln Brytyjczyków, czyli 51,9 proc. wszystkich głosujących. Po ogłoszeniu wyników referendum premier, David Cameron, podał się do dymisji. Referendum ws. opuszczenia Unii Europejskiej rozpisał Cameron, choć sam był zwolennikiem pozostania kraju w strukturach europejskich. W komentarzach po referendum europejscy przywódcy komentowali, że wynik referendum jest ogromnym zaskoczeniem, a Unia powinna przeanalizować przyczyny decyzji Brytyjczyków i wyciągnąć odpowiednie wnioski. Brexit ożywił na nowo dyskusje o niepodległości Szkocji. Szefowa szkockiego rządu Nicola Sturgeon poinformowała, że władze przygotowują się do zaprezentowania prawa, które umożliwi przeprowadzenie drugiego referendum ws. niepodległości Szkocji. Dodała też, że nadal trwa dyskusja ws. przyszłości Szkocji w UE. Z danych brytyjskiej komisji wyborczej wynika, w Szkocji odsetek zwolenników pozostania w UE był największy w całej Wielkiej Brytanii. Negocjacje Wielkiej Brytanii z Unią Europejską ws. Brexitu mogą potrwać dwa lata, ale rozpoczną się po tym jak, Wielka Brytania złoży oficjalny wniosek o wystąpienie z Unii Europejskiej. Przed tym, brytyjski parlament musi przegłosować wyjście z UE, ale na razie tego nie zrobił. 
Brexit spowodował zmianę na stanowisku premiera w Wielkiej Brytanii. Została nim Theresa May, która ma wyprowadzić kraj z Unii."
http://wiadomosci.wp.pl/burza-wokol-trybunalu-konstytucyjnego-6028862871597697c,"Spór o Trybunał Konstytucyjny rozpoczyna się na pod koniec 2015 roku, kiedy Sejm uchwałą unieważnia wybór sędziów dokonany w poprzedniej kadencji Sejmu. PiS mógł unieważnić wybór sędziów TK, ponieważ prezydent Andrzej Duda nie zaprzysiągł wybranych sędziów tłumacząc to wątpliwościami co do legalności ich wyboru. PiS przegłosował wybór nowych sędziów Trybunału Konstytucyjnego, a prezydent zaprzysiągł nowych sędziów w nocy. Po tych wydarzeniach powstał Komitet Obrony Demokracji, który organizuje demonstracje w obronie przestrzegania konstytucji.  Trybunał Konstytucyjny orzeka, że sędziowie wybrani w poprzedniej kadencji Sejmu byli wybrani częściowo niekonstytucyjnie. Trzech z nich powinno zostać zaprzysiężonych, ale wybór dwóch sędziów TK uznał za sprzeczny z konstytucją. Kadencje trzech sędziów kończyły się w 2015 roku, a dwóch pozostałych dopiero w 2016 roku i koalicja PO-PSL nie mogła wybrać tych sędziów. W związku z tym Andrzej Rzepliński nie dopuszcza do orzekania trzech sędziów wybranych przez PiS. W marcu Trybunał Konstytucyjny w dwunastoosobowym składzie uznaje, że ustawa PiS jest niekonstytucyjna, ale rząd nie uznaje tego wyroku i traktuje go jako niewiążącą opinię. Według rządu TK powinien orzekać na podstawie nowej ustawy autorstwa PiS w co najmniej trzynastoosobowym składzie. W wyniku konfliktu wokół TK, minister spraw zagranicznych, Witold Waszczykowski, wystąpił do Komisji Weneckiej, która miała wydać opinię o Trybunale Konstytucyjnym w Polsce. Ta jest niekorzystna dla rządu. Również Parlament Europejski zajmuje się kwestią przestrzegania konstytucji w Polsce i wyraża zaniepokojenie sytuacją w kraju. W następnych miesiącach PiS przygotowuje następne ustawy o TK, ale te również Trybunał uznaje za niekonstytucyjne. W sierpniu rząd publikuje część wyroków Trybunału Konstytucyjnego, mimo że ten nie orzeka na podstawie ustawy autorstwa PiS. W listopadzie troje, wybranych przez PiS a nie dopuszczonych do orzekania, sędziów odmówiło uczestniczenia w rozprawach i paraliżując orzekane w sprawach wymagających większej liczby sędziów. 8 listopada dwójka sędziów - Julia Przyłębska oraz Zbigniew Jędrzejewski ""zdecydowali się powstrzymać"" od udziału w pracach, zaś Piotr Pszczółkowski przedstawił zwolnienie lekarskie. Trybunał Konstytucyjny nie mógł zająć się sprawą nowego regulaminu TK, ponieważ warunkiem ważność uchwały w tej sprawie była obecność minimum 10 sędziów. W grudniu 2016 roku Julia Przyłębska została najpierw p.o. prezesa Trybunału, a następnie jego prezesem. Podczas jej nominacji prezydent Andrzej Duda stwierdził, że ta sytuacja powinna zażegnać spór wokół TK."
http://wiadomosci.wp.pl/uchodzcy-i-imigranci-6028863260541569c,"Kryzys imigracyjny w Europie ma swoje przyczyny w Arabskiej Wiośnie i wojnach na Bliskim Wschodzie. Uchodźcy i imigranci z Afryki i Bliskiego Wschodu przedostają się do Europy przede wszystkim z Libii przez Morze Śródziemne oraz z Turcji przez wyspy greckie.  Największy kryzys imigracyjny miał miejsce na Węgrzech w 2015 roku, ponieważ uchodźcy i imigranci przedostawali się z Turcji przez Grecję, Macedonię i Serbię podróżując głównie do Niemiec po tym jak Niemcy ogłosiły, że przyjmą większość osób starających się o azyl w Niemczech. Jednak węgierskie władze zbudowały ogrodzenie na granicy z Serbią i odsyłały do Serbii osoby nie mających stosownych dokumentów. Również zamknięto dworzec Keleti w Budapeszcie skąd uchodźcy i imigranci odjeżdżali do Austrii i Niemiec, co spotkało się z protestami. Jeszcze przed 2015 rokiem papież Franciszek odwiedził włoską wyspę Lampedusa. Zaapelował wtedy o pomoc tym, który każdego dnia próbują przedostać się do Włoch przez Morze Śródziemne i toną w morzu. Od stycznia do września 2016 roku w Morzu Śródziemnym utonęło 3,5 tys. osób próbujących dostać się do Europy. Próbą rozwiązanie kryzysu imigracyjnego w Unii Europejskiej jest system relokacji uchodźców z obozów w Grecji i Włoszech. Rząd Ewy Kopacz zobowiązał się do przyjęcia ponad 7 tys. osób, ale po zamachach terrorystycznych w Brukseli rząd Beaty Szydło ogłosił, że Polska nie wywiąże się ze zobowiązań przyjętych przez poprzedni rząd. Odpowiedzią na kryzys imigracyjny jest też umowa pomiędzy Turcją i Unią Europejską, która ma zatrzymać niekontrolowany napływ uchodźców i imigrantów do Grecji. Zgodnie z zawartym porozumieniem Grecja będzie odsyłać do Turcji nielegalnych imigrantów a w zamian przyjmować uchodźców z obozów w Turcji. W październiku Francja zlikwidowała obozowisko w Calais, w którym mieszkało 6-8 tys. imigrantów chcących dotrzeć do Wielkiej Brytanii. Było to największe nielegalne obozowisko, a jego mieszkańcy próbowali ukrywać się w ciężarówkach żeby przedostać się do Wielkiej Brytanii.  Po likwidacji obozowiska w Calais w północnej części Paryża zaczęło powstawać obozowisko, w którym mieszka 2 tys. ludzi. Głównie są to Sudańczycy, Erytrejczycy, Afgańczycy i Libijczycy. Według listopadowego sondażu CBOS-u 54 proc. Polaków jest przeciwna przyjmowaniu uchodźców. A wśród zwolenników ich przyjmowania większość uważa, że powinni oni powrócić do swoich krajów, kiedy już nic im tam nie będzie zagrażać."
http://wiadomosci.wp.pl/wszystkich-swietych-1-listopada-6028870262272641c,"1 listopada przypada Święto Wszystkich Świętych - to właśnie tego dnia wybieramy się na groby naszych bliskich, wspominamy ich i modlimy się za ich dusze."
http://wiadomosci.wp.pl/interwencja-w-syrii-6031277150741633c,"Interwencja w Syrii koalicji państw pod wodzą USA rozpoczęła się w 2014 roku, a dyskutowano o niej od momentu wybuchu wojny domowej trzy lata wcześniej. Operacja nie uzyskała zgody ONZ, ponieważ decyzję i wszelkie rezolucje na forum ONZ blokowała Rosja i Chiny.  Państwa Zachodu zdecydowały się na interwencję, po tym jak Baszar Al-Asad użył broni chemicznej, mimo że skutki interwencji wojskowe dla regionu były nieprzewidywalne. Baszar Al-Asad ostrzegał, że taka interwencja będzie miała skutki globalne, a on sam nie upuści kraju.  ONZ próbuje zaprowadzić pokój na drodze dyplomatycznej, ale początkowo syryjska opozycja nie chciała rozmawiać z Baszarem Al-Asadem, a rozmowy w sprawie pokoju nie przynoszą oczekiwanych rezultatów.  Sytuację komplikuje powstanie tzw. Państwa Islamskiego, które zajęło znaczne obszary kraju pod koniec 2014 roku, co zmobilizowało do interwencji koalicję pod wodzą USA. Choć ta ogranicza się do bombardowania pozycji ISIS i wspierania różnych grup partyzanckich walczących z ISIS. Działania USA, poza państwami Zachodu, wspierają m.in. Turcja, Jordania, Arabia Saudyjska, Bahrajn i Katar. Do działań w Syrii przyłączyła się w 2015 roku Rosja, ale razem z Iranem wspiera Baszara Al-Asada.  Najgłośniejszymi wydarzeniami podczas interwencji w Syrii było spalenie jordańskiego pilota przez bojowników tzw. Państwa Islamskiego oraz zestrzelenie rosyjskiego samolotu przez Turcję, która oskarżała Rosję o notoryczne naruszanie swojej przestrzeni powietrznej."
http://wiadomosci.wp.pl/piotr-glinski-nie-moge-pozwolic-na-to-by-byle-postkomunistyczny-petak-nazywal-mnie-cenzorem-6109172219704961a,"Piotr Gliński: nie mogę pozwolić na to, by byle postkomunistyczny pętak nazywał mnie cenzorem Wiceprezes Rady Ministrów i minister kultury i dziedzictwa narodowego Piotr Gliński odniósł się do pojawiających się na jego temat informacji w mediach. - To są kłamstwa - podkreślił. Jak zadeklarował, nie pozostanie na nie obojętny i sprawa trafi do sądu. - Po tych słowach spotkamy się w sądzie - zaznaczył w rozmowie z portalem wPolityce.pl Gliński. O jakich słowach mowa? - ""Fakt” pisze o ""końcu muzeum”, ""Wyborcza”, że ""cenzor zamyka muzeum” - wyliczył minister.  - W latach 70. zaczynałem działać w opozycji, walczyłem z cenzurą, a mój doktorat nie został wydany, co dla naukowca jest strasznym ciosem. Nie mogę pozwolić na to, by byle postkomunistyczny pętak nazywał mnie cenzorem, który niszczy ważne instytucje kultury w Polsce - stwierdził Gliński.  Tłumaczył też, że zamieszanie wokół Muzeum II Wojny Światowej w Gdańsku dotyczy sporu wokół jego koncepcji. - Muzeum miało być Muzeum Westerplatte i za tym idzie inny profil. W związku z tym powołaliśmy Muzeum Westerplatte i naturalne było połączenie tych dwóch instytucji. Pamiętajmy, że tamto muzeum budowane było za 500 milionów. Połączenie było konsekwencją tego, że faktycznie Muzeum Westerplatte jest potrzebne - zwrócił uwagę wicepremier.  Odniósł się także do wypowiedzi korespondentki niemieckiej telewizji ARD, która powiedziała: - Minister kultury jest zadowolony. Krytycy jednak ostrzegają, że teraz rząd może realizować swoją wizję patriotycznej kultury pamięci. Zdaniem Glińskiego takie opinie wynikają z ""konkurencji"". - Europa, która z jednej strony jest ideą integrującą, wciąż jest miejscem bardzo silnej rywalizacji międzynarodowej. Być może jest to wyraz interesów niemieckiej wspólnoty politycznej - powiedział Gliński.  - Z naszej strony wydaje się proste i oczywiste, że staliśmy się krajem w dużej mierze w okowach polityki niemieckiej. I obowiązkiem polskiego rządu jest walka o naszą narrację - dodał. Przyznał również, że w konflikcie wokół Muzeum II Wojny Światowej jest więcej polityki niż historii. Źródło: wPolityce.pl"
http://wiadomosci.wp.pl/sondaz-kantar-public-dla-wpolitycepl-i-wsieci-prawo-i-sprawiedliwosc-35-proc-platforma-26-proc-6109160967050881a,"Sondaż Kantar Public dla wPolityce.pl i ""wSieci"": Prawo i Sprawiedliwość - 35 proc., Platforma - 26 proc. 9-procentowa przewaga partii rządzącej nad PO i wysoki wynik Kukiz''15 - tak prezentują się wyniki najnowszego sondażu.  Z badania wynika, że gdyby wybory parlamentarne odbyły się w najbliższą niedzielę, to na Prawo i Sprawiedliwość zagłosowałoby 35 proc. respondentów. Z kolei Platforma Obywatelska cieszy się poparciem 26 proc. badanych. Trzecie miejsce zajmuje ruch Kukiz‘15 z poparciem 13 proc. badanych - takie są wyniki sondażu Kantar Public dla wPolityce.pl i ""wSieci"". Na Nowoczesną chciałoby głosować 10 proc. respondentów. Próg wyborczy do Sejmu przekracza także Sojusz Lewicy Demokratycznej z poparciem 5 proc. Poniżej progu znajduje się Polskie Stronnictwo Ludowe, na które chce głosować 4 proc. Na partię Wolność Janusza Korwin-Mikkego wskazało 3 proc. badanych. Tyle samo respondentów popiera Partię Razem. 66 proc. badanych stwierdziło, że na pewno wzięłoby udział w wyborach parlamentarnych. Kolejne 18 proc. odpowiada, że „raczej tak”.  Badanie zostało zrealizowane w dniach 4-5 kwietnia 2017r. na reprezentatywnej próbie 1000 dorosłych Polaków za pomocą wywiadów telefonicznych CATI.  Przeczytaj też: Opozycja zgłupiała przez 500+. Nie wiedzą jak się zachować"
http://wiadomosci.wp.pl/nowoczesna-solidaryzuje-sie-z-mieszkancami-puszczy-bialowieskiej-6109147354941057a,"Nowoczesna solidaryzuje się z mieszkańcami… Puszczy Białowieskiej - Czy oni w ogóle widzą o czym piszą? - zapytała jedna z internautek w komentarzu pod zdjęciem fragmentu publikacji Nowoczesnej na temat wpływu ""lexSzyszko"" na Puszczę Białowieską. Internauci kolejny raz potwierdzili, że mają czujne oko. Tym razem pod lupę wzięli tekst zamieszczony przez Nowoczesną na jej stronie internetowej. Zdjęcie fragmentu publikacji pojawiło się na twitterowym profilu PikuśPOL. Na czerwono zaznaczono jedno zdanie i to do niego odnosili się w komentarzach pod postem użytkownicy.  O jakim zdaniu mowa? - Posłowie Nowoczesnej przyłączyli się do apelu mieszkańców Puszczy Białowieskiej o niezamykanie terenu Puszczy dla zwiedzających - czytamy. Czy pisząc o mieszkańcach Puszczy, posłowie Nowoczesnej mieli na myśli żubry czy może drwali? Internauci nie ustawali w wysiłkach, by znaleźć odpowiedź.  Źródło: Twitter"
http://wiadomosci.wp.pl/goraco-na-posiedzeniu-sejmowej-komisji-zdrowia-jak-nie-pasuje-moze-pan-sie-z-kraju-wyniesc-6109132820744321a,"Gorąco na posiedzeniu sejmowej komisji zdrowia. ""Jak nie pasuje, może pan się z kraju wynieść"" Czwartkowe posiedzenie sejmowej komisji zdrowia można zaliczyć do burzliwych. Podczas dyskusji wokół przepisów ws. antykoncepcji nie obyło się bez obelg. Na szczęście na miejscu był przewodniczący komisji i były minister zdrowia Bartosz Arłukowicz, który, jak sam zaznaczył, uratował jedną z osób, przerywając jej. O sprawie pisze Polsat News. Jedną z osób, ktora zabrała głos podczas posiedzenia była Bernadeta Krynicka (PiS). Podziękowała ministrowi zdrowia Konstantemu Radziwiłłowi za ""podjęte działania, które ograniczają dostęp młodym dziewczynom do tabletki ''dzień po''"". Jej zdaniem obecnie trwa parodia. - Każde inne leki antykoncepcyjne w tym kraju są w tej chwili na receptę, a tabletka dostępna dla 15-latki bez - tłumaczyła.  Następnie zwróciła się do Elżbiety Radziszewskiej (PO), która wcześniej mówiła, że ""tabletka nie jest preparatem hormonalnym"" i ""nie jest używana w celach leczniczych"". - Pani jest lekarzem i pani śmie mówić publicznie, że to nie jest lek hormonalny? Przecież pani kłamie bezczelnie i pani otumania - powiedziała do Radziszewskiej Krynicka. Zwróciła się również do innej posłanki PO, Moniki Wielichowskiej, która powiedziała, że przyszedł czas na dymisję ministra Radziwiłła i że Polki go nie chcą. - Niech pani poseł się nie wypowiada w imieniu Polek, bo ja jak najbardziej jestem Polką i popieram działania ministra zdrowia. Mam nadzieję, że jeszcze długo porządzi i będzie na tym stanowisku - odpowiedziała jej Krynicka. Kolejnym adresatem jej wypowiedzi był poseł Krzysztof Mieszkowski (Nowoczesna), który stwierdził wcześniej, że PiS traktuje Polki jako osoby niepełnosprawne spolecznie. - To jest przykre słuchać pana. Ja jestem kobietą i jeśli się pan odnosi do kobiet, to ja mam prawo sie odnieść. Ja się nie czuję tutaj jako jakiś kołtun, ograniczona, a panu, jak nie pasuje, może pan się z kraju wynieść - zaznaczyła. Przerwał jej Arłukowicz. Na jego wcześniejsze upomnienia Krynicka odpowiedziała: - Pozwoli pan, że - rzadko to robię - ale się porozkręcam trochę. - Chcialem pani przerwać, dla pani dobra, bo wiedzialem, że to się tak skończy. Pani już zaslynęła klauzulą sumienia o fizjoterapeurach dla kobiet z wkladką wewnątrzmaciczną. Nie chcialem, żeby pani dalej brnęła. Proszę nie wyrzucać nikogo z kraju, bo nie jest pani od tego - powiedział Krynickiej Arłukowicz.  Na te słowa zareagowała polityk PiS. - Proszę się nade mną nie litować, naprawdę. To jest ostatnia rzecz, której oczekuję od pana. Proszę się nad sobą zlitować - mówiła. - Pani poseł, pani potrzebuje przerwy - odpowiedział Krynickiej Arłukowicz.  - Na szczęście uratowałem panią, przerywając pani - podsumował. O Krynickiej i przebiegu posiedzenia Arłukowicz napisal też na swoim twitterowym koncie. Zamieścił kilka wpisów, w których ją zacytował oraz przypomniał jej wcześniejsze wypowiedzi.  Źródło: Polsat News"
http://wiadomosci.wp.pl/szyszko-uzasadnia-zakaz-wstepu-do-lasow-w-bialowiezy-wzgledami-bezpieczenstwa-6109133962066049a,"Szyszko uzasadnia zakaz wstępu do lasów w Białowieży względami bezpieczeństwa Wprowadzenie zakazu wstępu do lasów w nadleśnictwie Białowieża zostało podyktowane względami bezpieczeństwa - powiedział podczas konferencji minister środowiska Jan Szyszko. Z decyzją nie zgadza się branża turystyczna, która już na tym traci; protest w tej sprawie poparły również organizacje ekologiczne, w tym m.in. Greenpeace.  - To jest obowiązek polskich Lasów Państwowych, jeśli jest niebezpieczeństwo, żeby ostrzec społeczeństwo, że nie można wchodzić tam, gdzie jest zakaz ze względu na możliwość tragicznego wypadku - uzasadnił zakaz wstępu do lasów w białowieskim nadleśnictwie Jan Szyszko. Minister podkreślił, że jest to decyzja Lasów Państwowych. - Z tego co wiem, rzeczywiście strefa referencyjna,  czyli tam, gdzie nie dokonuje się żadnej wycinki drzew martwych , które się przewracają, tam rzeczywiście jest zakaz wstępu z wyjątkiem dróg turystycznych, które są użytkowane przez turystów. Wszystkie drogi, które są drogami dydaktycznymi, czy też turystycznymi, są otwarte. Na tych terenach, zgodnie z wolą wielu osób, wstrzymano jakiekolwiek działania związane z wycinką drzew. To jest ponad 17 tys. ha - dodał. Lasy Państwowe poinformowały w środę, że z powodu zagrożenia, które mogą stanowić martwe drzewa, od początku kwietnia do odwołania obowiązuje zakaz wstępu do lasu w nadleśnictwa Białowieża. Działający w branży turystycznej mieszkańcy rejonu Puszczy Białowieskiej, uważają, że zamknięcie - jak podkreślają - ""znacznego"" fragmentu Puszczy Białowieskiej ""może odstraszyć turystów"" i żądają cofnięcia tego zakazu. W tej sprawie napisali w środę list do ministra środowiska. Podpisało się pod nim ok. 40 różnych osób i podmiotów. Sygnatariusze listu uważają ponadto, że zakaz wprowadzono po to, by leśnicy mogli wycinać martwe drzewa zaatakowane przez kornika drukarza. Zakaz nie dotyczy dojazdu do Rezerwatu Pokazowego Żubrów Białowieskiego Parku Narodowego, ścieżek edukacyjnych: ""Żebra Żubra"", Szlak Dębów Królewskich"" i ""Miejsce Mocy"" oraz drogi Sinickiej (na odcinku od drogi wojewódzkiej 689 do drogi Olemburskiej), drogi Narewkowskiej oraz obszaru nadleśnictwa na wschód od drogi wojewódzkiej nr 689 od Białowieży do granicy z Białorusią oraz dojazdu do miejsca ogniskowego ""Hajduki"". Rzecznik Regionalnej Dyrekcji Lasów Państwowych w Białymstoku Jarosław Krawczyk powiedział, że na szlaki można wchodzić, ale na własną odpowiedzialność, bo obok szlaków są martwe drzewa, które mogą zagrażać bezpieczeństwu. Rzeczniczka puszczańskich nadleśnictw (Białowieża, Browsk i Hajnówka) Maria Bielecka dodała, że lasy będą ""sukcesywnie udostępnianie"" w miejscach, które uda się zabezpieczyć. Informacje na ten temat będą na bieżąco przekazywane mieszkańcom, organizatorom turystyki. Przedstawiciele branży turystycznej, m.in. hotelarze, przewodnicy, restauratorzy, którzy podpisali się pod listem, nie zgadzają się z zakazem wprowadzonym przez leśników. Ich zdaniem decyzja ""zagraża interesom"" podmiotów związanych z turystyką w regionie. ""Dla turysty nieorientującego się, ile nadleśnictw funkcjonuje na tym terenie, jest on jednoznaczny z przekazem, iż cała Puszcza została zamknięta, co może spowodować spadek zainteresowania tym regionem"" - napisali przedstawiciele branży w przesłanym w środę komunikacie. ""Oficjalnym powodem wprowadzenia zakazu wejścia do Puszczy są stwarzające niebezpieczeństwo drzewostany, jednak rzeczywistym powodem podjęcia takiej decyzji wydaje się być realizacja decyzji Dyrektora Generalnego Lasów Państwowych z lutego 2017 r., która zezwala na wyrąb drzew we wszystkich drzewostanach, również tych najstarszych, co dodatkowo obniży atrakcyjność turystyczną zagospodarowanej części Puszczy"" - dodano w komunikacie prasowym. Protest organizatorów turystyki poparły również organizacje ekologiczne Greenpeace, Dzika Polska, Greenmind, ClientEarth Prawnicy dla Ziemi, Pracownia na rzecz Wszystkich Istot i WWF Polska. ""Lasy Państwowe zamknęły wstęp do Puszczy Białowieskiej tuż przed okresem wzmożonych przyjazdów turystów. Powody tej decyzji są niejasne, a jej wprowadzenie niepokoi część lokalnej społeczności, dla której turystyka jest istotnym źródłem utrzymania"" - napisali ekolodzy. Uważają, że zakaz ""budzi wątpliwości dotyczące prawdziwych motywacji stojących za decyzją"". Oceniają, że ""prawdziwym powodem wprowadzenia zakazu może być chęć ukrycia przed opinią publiczną łamania prawa"". ""Intensywna wycinka puszczy narusza bowiem unijne i krajowe prawo w zakresie ochrony środowiska. Niejednokrotnie odległość wycinek od dróg i szlaków znacząco przekracza wysokość drzew, co jednoznacznie pokazuje, że nie są one robione dla poprawy bezpieczeństwa"" - napisali w stanowisku. Wskazują przy tym, że na początku marca komisarz ds. środowiska, Karmenu Vella, wezwał Polskę do natychmiastowego wstrzymania wycinki w nadleśnictwie Białowieża, która ""według Velli – budzi poważne zastrzeżenia co do zgodności z prawem UE"".  Przeczytaj także: WP ujawnia skandaliczne polowanie Szyszki. 500 bażantów wyrzuconych pod lufę"
http://wiadomosci.wp.pl/wpolitycepl-ludzie-od-czarnego-pr-namawiaja-do-atakow-na-ministra-ziobre-6109128492284033a,"wPolityce.pl: ludzie od czarnego PR namawiają do ataków na ministra Ziobrę Prawicowa prasa przychodzi w sukurs Zbigniewowi Ziobrze, który - jak donosi anonimowy informator ""wPolityce.pl"" - jest ""bezczelnie"" atakowany przez potężne lobby. Wszystko przez to, że minister dzielnie walczy z patologiami.  ""Każdy kolejny dzień przynosi nowe medialne ataki na ministra sprawiedliwości Zbigniewa Ziobrę. Co ciekawe, widać wyraźną zmianę narracji w tej nagonce. Ziobro obrywa już nie tylko za walkę z mafiami vatowskimi i reprywatyzacyjnymi, nie tylko za walkę z przestępczością pospolitą i nie tylko za wdrażanie zmian w prokuraturze i sądownictwie"" - donosi anonimowy autor portalu, powołując się na ""osobę doskonale zorientowaną w warszawskim światku polityki, biznesu i PR"".  Ostatnio rzeczywiście pojawiło się kilka informacji, które stawiają pierwszego szeryfa RP w złym świetle. ""Fakt"" informuje, że nazwisko Ziobry trafiło na czarną listę rekonstrukcyjną  (słowo ""czarna"" nie może być w tej zbitce słownej przypadkiem, gdy mówimy o czarnym PR). Politycy PiS mówią ponoć, że przeciwko Ziobrze uformowała mocna koalicja. Sprzymierzyli się ludzie wicepremiera Mateusza Morawieckiego oraz osoby związane z ""zakonem PC"" (Porozumienia Centrum - przyp.red.). To dlatego człowiek Ziobry - Michał Krupiński - stracił pracę w PZU.  Brat ministra Witold Ziobro dostał posadę w PZU - informuje ""Newsweek"" . W wyniku czystki w spółce, którą zaczął wicepremier Mateusz Morawiecki, ma on jednak stracić tę posadę. Tygodnik przypomina, że w spółce pracuje już żona ministra Patrycja Kotecka, która jest dyrektorem w podległej PZU firmie Link4 oraz szef jego dawnego stowarzyszenia Katon Marcin Szuba.  Czy komuś zależy na robieniu czarnego PR ministrowi? ""wPolityce"" ustami tajemniczego informatora odpowiada bez wahania: ""tak"". ""Nową linią ataku jest rysowanie go jako rzekomo bardzo wpływowego człowieka w spółkach skarbu państwa, co dla każdego znającego nieco tę sferę jest oczywistą bzdurą. W rzeczywistości to ministerstwo rozwoju i (w mniejszym stopniu) ministerstwo energetyki odpowiadają za wybór rad nadzorczych i zarządów ogromnej większości spółek z udziałem skarbu państwa, a nie ministerstwo sprawiedliwości, które w ogóle nie ma kompetencji w tej sferze"". Gotowe haki na Ziobrę?  Zdaniem rozmówcy portalu, ""po redakcjach chodzą wysłannicy jednej z firm zajmujących się czarnym PR i oferują gotowe materiały na Ziobrę.To wyssane z palca, ale atrakcyjnie napisane, opowieści o rzekomych wpływach ministra sprawiedliwości w różnych obszarach życia publicznego i gospodarczego. Pomysł jest prosty: zrobić z niego jakiegoś barona, zaatakować nie za walkę z przestępcami i patologiami, bo tu ma dużo sukcesów i duży autorytet, ale przesunąć uderzenie na to wymyślone gospodarcze pole"" - mówi dziennikarzowi wspomniana ""doskonale zorientowana osoba"". W artykule nie zostały jednak przedstawione żadne dowody ws. tych rzekomo atrakcyjnych tekstów.  Stąd te podłe insynuacje i ""wrzutki o rzekomej dymisji w ramach rekonstrukcji rządu"". ""Aż dziwne, że ktoś w tę grę wchodzi. Ale cóż, widocznie pieniądze jakie w różnej formie i z różnych spółek idą za tymi zleceniami muszą być bardzo atrakcyjne. W rzeczywistości pozycja Zbigniewa Ziobry jest bardzo mocna, jego pracę dobrze ocenia tak pani premier Beata Szydło (Szydło stwierdziła, że ""reforma sądownictwa musi być przeprowadzona"" - przyp. red.) -  jak i lider obozu Jarosław Kaczyński. Z obojgiem jest w częstym kontakcie i można powiedzieć, że uważają go oni za jednego z najlepszych ministrów. Gdyby każdy szef resortu tak pracował, żadnej wiosennej zadyszki by nie było"" - mówi anonimowy informator. Cieszymy się, że nie ujawnia swoich danych, bo mogą czychać na niego różne zagrożenia, a wypowiedzi pod imieniem i nazwiskiem mogłyby zmniejszyć wiarygodność informacji z kategorią tajne/poufne.    ""Tam trzeba szukać zleceniodawców tych ludzi od czarnego PR"" ""O co więc chodzi? Kto wydał zlecenie na Ziobrę?"" - pyta portal, a źródło informacji podpowiada. ""A ile dziesiątek miliardów tracą mafie wyłudzające VAT? Ile setek milionów mogą stracić bardzo wpływowi ludzie wskutek walki ministra Ziobry ze złodziejską reprywatyzacją? Ile interesów upadnie po zreformowaniu sądownictwa, ile układów się rozpadnie? Tam trzeba szukać zleceniodawców tych ludzi od czarnego PR"". Tymczasem przed Ziobrą stoją wyzwania dotyczące nie tylko wielkich interesów, lecz także zwykłych Polaków, ktorzy co prawda źle oceniają wymiar sprawiedliwości, ale nie są też zwolennikami pomysłu ministerstwa sprawiedliwości, by sędziów do Krajowej Rady Sądownictwa wybierał parlament (sondaż CBOS z 16 marca). Przeciw tej reformie występują też m.in. Stowarzyszenie Iustitia , KRS, OBWE czy komisarz ds. praw człowieka Rady Europy.  Minister budzi mieszane uczucia w narodzie - w sondażu zaufania z lutego Polacy dzielą się pół na pół. Oczywiście opinie tych, którzy nie pokładają nadziei w Ziobrze można by też wrzucić do worka z ofiarami czarnego PR, ale to zadanie można spokojnie zostawić mediom narodowym.  Inna sprawa, że ""czarny PR"" bywa formą samoobrony niektórych polityków, gdy w mediach pojawiają się negatywne informacje. - Dostałem informację, że jedna z agencji zajmująca się czarnym PR-em ruszyła do mediów z informacją, że dochodzi do pęknięć wewnątrz rządu - mówił w lutym w programie ""Burza Polityczna"" minister nauki Jarosław Gowin, przyznając jednocześnie, że... nie wie, kto za tym przekazem stoi. Gdy nie wiadomo o co chodzi, wiadomo, że chodzi o opozycję i macki wszechpotężnych lobbystów.  Przeczytaj także: Znamy szczegóły rejestru pedofilów. RPO i Fundacja ""Stop Przedawnieniu"" popierają projekt Zbigniewa Ziobry"
http://wiadomosci.wp.pl/policjanci-zostawili-wyziebnietego-mezczyzne-w-lesie-sa-zarzuty-6109110000195201a,"Policjanci zostawili wyziębniętego mężczyznę w lesie. Są zarzuty  Dwóch wałbrzyskich policjantów usłyszało zarzuty niedopełnienia obowiązków oraz nieumyślnego spowodowania śmierci bezdomnego mężczyzny, który zmarł z wyziębienia. Funkcjonariusze pozostawili go w lesie i pojechali interweniować innym miejscu. Teraz grozi im nawet 5 lat więzienia. Prokuratura postawiła policjantom zarzuty niedopełnienia obowiązków oraz nieumyślnego spowodowania śmierci. - Niedopełnienie obowiązków poległo na tym, że policjanci powinni mężczyznę odwieźć na SOR, a nie pozostawiać w takim stanie w lesie - powiedział rzecznik prasowy Prokuratury Okręgowej w Świdnicy Tomasz Orepuk. Według ustaleń prokuratury 10 marca patrol policji został wezwany do bezdomnego, który leżał na ławce w Wałbrzychu. - Mężczyzna był wyziębiony. Funkcjonariusze zabrali go około godziny 17.00 do radiowozu, a następnie zostawili w kompleksie leśnym kilka kilometrów dalej i udali się na inną interwencję - stwierdził Orepuk. Policjanci po kilku godzinach ponownie przyjechali w miejsce, w którym zostawili bezdomnego. Mężczyzna nie żył. - 57-latek zmarł z wyziębienia, na jego ciele nie znaleziono śladów pobicia. Był trzeźwy - powiedział prokurator. Policjanci częściowo przyznali się do winy. - Zaprzeczyli jednak, że mogli przyczynić się do śmierci bezdomnego mężczyzny - powiedział rzecznik. Funkcjonariusze zostali zwieszeni w obowiązkach służbowych. Grozi im do 5 lat więzienia."
http://wiadomosci.wp.pl/posel-z-sejmowej-mownicy-pis-pila-i-siekiera-6109109754570881a,"Poseł z sejmowej mównicy: PiS? Piła i Siekiera Piła i Siekiera - tak poseł PO Stanisław Gawłowski rozszyfrował z sejmowej mównicy skrót PiS. W Sejmie trwa debata nad trzema poselskimi projektami dot. wycinki drzew. PO chce wrócić do przepisów obowiązujących przed 1 stycznia. PiS natomiast chce, aby chęć wycinki zgłaszać do gmin, a Nowoczesna - by samorządy mogły lepiej chronić zieleń miejską. Platforma złożyła wniosek o odrzucenie projektu PiS ws. wycinki drzew; ten projekt jest ""skandalicznie zły"", m.in. tworzy obszar do kolejnych nadużyć - mówił poseł Stanisław Gawłowski z PO. Jego zdaniem, projekt PiS ""generuje korupcję"".  - Piła i Siekiera - to jest wasz symbol - ocenił. Jego zdaniem, PiS dalej tworzy prawo, które jest ""skandalicznie złe"". Jak ocenił, projekt PiS tworzy ""gigantyczny obszar do kolejnych nadużyć"". - Tworzycie prawo, które jest niechlujne i z pogardą, bo nie chcecie stworzyć dobrego prawa, nie chcecie rzeczywiście dbać o to, żeby przepisy dotyczące ochrony środowiska w Polsce były zbudowane w sposób transparentny - zwrócił się Gawłowski do posłów PiS. Podkreślił, że projekt PiS ""nic nie reguluje"" i jest ""fatalny"". Jego zdaniem ""generuje korupcję"". Posłanka PO Gabriela Lenartowicz również z PO przekonywała, że PiS chce ""zakonserwować ten stan jaki jest - stan lekceważenia i pogardy dla przyrody, i dla ludzi"". Z kolei poseł Kukiz''15 Józef Brynkus mówił, że zgłaszając nowelizację, PiS ""odbiera Polakom prawo do dysponowania własnością i dowodzi, że uległ medialnej presji"". Przekonywał, że ustawa uchwalona 16 grudnia roku była jedynym z niewielu propozycji PiS, które odpowiadały Polakom. - Jednak na skutek nacisku różnej maści lewackich ekologów postanowiono zmienić to, co dobre na to, co rzekomo lepsze, a w istocie znacznie gorsze - mówił poseł Kukiz''15. - PiS uległ medialnej presji, w której przywołano rzekome opisy eksterminacji drzew - dodał, zaznaczając, że opisy te na ogół miały niewiele wspólnego z rzeczywistością. Poseł PSL Mieczysław Kasprzak ocenił, że proponowane przez PiS rozwiązania dot. wycinki drzew są bardzo złe, restrykcyjne, to prawo jest nieprecyzyjne, budzi wątpliwości interpretacyjne i chaos.  Kasprzak nawiązał do obowiązujących już zliberalizowanych przepisów i - jak mówił - masowej wycinki drzew, które one spowodowały. - To, coście zrobili to jest barbarzyństwo. I to nie jest nagonka medialna, bo sam wasz prezes, wasz naczelnik kilkakrotnie wypowiadał się, że za tym stoją lobbyści, że to nie jest czysta sprawa, że ustawa jest zła, że ustawa wprowadzona pod osłoną nocy jest zła! - mówił Kasprzak, zwracając się do posłów PiS. Od początku roku obowiązują zliberalizowane przepisy dotyczące wycinki drzew na prywatnych posesjach, zgodnie z którymi właściciel nieruchomości może bez zezwolenia wyciąć drzewo na swojej działce, bez względu na jego obwód, jeśli nie jest to związane z działalnością gospodarczą. Przepisy ustawy wzbudziły społeczne protesty."
http://wiadomosci.wp.pl/wiekopomne-odkrycie-wiceministra-rodziny-odkryl-ze-na-spadek-bezrobocia-wplywa-wzrost-zatrudnienia-6109102553269889a,"Wiekopomne odkrycie wiceministra rodziny. Odkrył, że na spadek bezrobocia wpływa... wzrost zatrudnienia Ministerstwo Rodziny na swoim koncie na Twitterze podzieliło się złotą myślą swojego wiceszefa. Stanisław Szwed wyraził błyskotliwą opinię na temat przyczyn spadku bezrobocia. ""Spadek bezrobocia wynika z podejmowania pracy oraz korzystania z aktywnych form zatrudnienia"". Po tak klarownie i celnie wyrażonej myśli od razu można rozpoznać eksperta w swojej dziedzinie i pochwalić premier Szydło za właściwie dobrane kadry. Cytowane zdanie padło podczas konferencji Ministerstwa Rodziny, Pracy i Polityki Społecznej poświęconej bezrobociu w Polsce. Oczywiście, można zarzucić wyrwanie wypowiedzi z kontekstu. Jednak w tym przypadku ""manipulacji"" dopuściło się samo ministerstwo."
http://wiadomosci.wp.pl/dziendobrywp-goraca-wymiana-zdan-poszlo-o-objawienia-fatimskie-6109091778070145a,"#dzieńdobryWP Gorąca wymiana zdań. Poszło o objawienia fatimskie Nie milknie zamieszanie wokół uchwały ws. uczczenia 100. rocznicy objawień fatimskich. Odnieśli się do niej goście #dzieńdobryWP - wiceminister sprawiedliwości Michał Wójcik i posłanka Nowoczesnej Kamila Gasiuk-Pihowicz. Doszło do emocjonalnej wymiany zdań. Rocznicę objawień w Fatimie chce uczcić kościelne skrzydło klubu Prawa i Sprawiedliwości. W środę w Sejmie doszło do ostrej debaty. Prezentująca projekt posłanka Anna Sobecka, dawna spikerka Radia Maryja, mówiła na Sali Plenarnej o ""doniosłym znaczeniu"" objawień, ""zamachu na Jana Pawła II zorganizowanym przez ateistyczne siły walczące z Kościołem"", ""masowym mordowaniu dzieci"" oraz ""pladze rozwodów i narkomanii"". O szczegółach można przeczytać TU.  - Dla mnie Fatima, to miejsce, jest bardzo wyjątkowa. Nie widzę w tym nic nadzwyczajnego, nic, co by powodowało dyskusje medialne - mówił Wójcik w #dzieńdobryWP. - Dobrze, ale od tego mamy kościoły, modlitwy, księży, a nie Sejm. Państwo neutralne światopoglądowo coś panu mówi? Czy Sejm jest miejscem dla takiego typu rozważań? - pytała prowadząca program, Kamila Biedrzycka-Osica. - Bardzo szanuję neutralność światopoglądową, ale Fatima, to, co sie tam stało, ma ogromne znaczenie, także dla Polski, z punktu widzenia św. Jana Pawła II chociażby. W Sejmie rozmawia się o różnych rzeczach. Szanuję światopogląd każdego człowieka, proszę uszanować też mój - apelował wiceminister.  Do dyskusji włączyła się Gasiuk-Pihowicz. - Dla mnie to rzecz nie do zaakceptowania pod względem moralnym. Wiarę wykorzystuje się do załatwiania interesów politycznych. W mojej ocenie PiS przekracza wszelkie granice. Nie ma żadnej swiętości. Interesuje was tylko interes partyjny, nic więcej. Polityka to polityka, wiara to wiara. Stoimy na stanowisku przyjaznego rozdziału państwa od Kościoła - podsumowała."
http://wiadomosci.wp.pl/mlodzi-europejczycy-nie-czuja-sie-europejczykami-6109165630998145a,"Młodzi Europejczycy nie czują się Europejczykami Młodzi Europejczycy nie identyfikują się z Europą. Głębszą więź czują natomiast ze światem oraz regionem pochodzenia - wynika z sondażu prowadzonego przez Europejską Unię Nadawców EBU we współpracy z niemieckim instytutem badań opinii publicznej Sinus.  Zaledwie 11 proc. młodych Europejczyków zadeklarowało, że identyfikuje się z Europą. Lepiej natomiast przedstawiają się liczby dot. oceny przynależności regionalnej oraz globalnej. 31 proc. europejskiej młodzieży czuje więź ze światem, a 30 proc. z regionem/miastem, w którym mieszka lub z którego pochodzi. 27 proc. ankietowanych przyznało, że identyfikuje się przede wszystkim ze swoim krajem.  Z sondażu wynika także, że 59 proc. badanych nie ufa Europie. Co szósty młody Europejczyk chce wystąpienia swojego kraju z Unii Europejskiej. 65 proc. respondentów jest z kolei przeciwnych rosnącemu nacjonalizmu w Europie. W badaniu, w którym wzięły udział osoby w wieku 18-34 lat, uwzględniono dane z Belgii, Grecji, Niemiec, Włoch, Luksemburga, Holandii, Austrii, Szwajcarii, Hiszpanii oraz Czech. Wykorzystano ankietę internetową ""Generation What?"".  Sondaż jest prowadzony od 11 kwietnia 2016 roku. Do marca 2017 wzięło w nim udział prawie milion osób z 35 krajów Europy.  Źródło: PAP"
http://wiadomosci.wp.pl/panstwo-islamskie-znow-zaatakowalo-w-rosji-6109132999272577a,"Państwo Islamskie znów zaatakowało w Rosji Państwo Islamskie przyznało się do przeprowadzenia dwóch zamachów na rosyjską Gwardię Narodową w Astrachaniu. Terroryści zaatakowali we wtorek oraz w czwartek, zabijając dwóch policjantów i raniąc trzech gwardzistów. W wyniku strzelaniny i pościgu po czwartkowym ataku  zginęło czterech dżihadystów, zaś dwoje z nich zostało zatrzymanych. Ich tożsamość jest nieznana, lecz wiele wskazuje na to, że pochodzili z Kaukazu. Miejsce uderzenia powiązanych z Daesz terrorystów jest zaskoczeniem, bo choć Astrachań położony jest stosunkowo blisko miejsc zapalnych takich jak Czeczenia i Dagestan, to jest zamieszkiwany głównie przez etnicznych Rosjan i leży poza zwyczajową strefą działań kaukaskich radykałów.  - To dziwne, że do ataku doszło w Astrachaniu. Choć z drugiej strony jest tam znacząca mniejszość muzułmańska, a do Dagestanu jest niedaleko - mówi Aleksander Kokczarow, analityk ośrodka IHS Jane''s w Londynie. To kolejne w serii uderzeń dżihadystów w ostatnim czasie. Pod koniec marca związani z Państwem Islamskim bojownicy zaatakowali rosyjską bazę wojskową w Czeczenii nieopodal Groznego, zabijając sześciu żołnierzy. W poniedziałek zamachowiec pochodzący z Kirgistanu zabił zaś 14 osób w zamachu samobójczym w metrze w Sankt Petersburgu. W czwartek doszło także do eksplozji ładunku wybuchowego w Rostowie nad Donem. Wybuch zranił człowieka, który podniósł  podejrzany materiał leżący nieopodal szkoły. Motywy działania i przynależność Akbarżona Dżalilowa, zamachowca z Petersburga wciąż nie są znane. W przeciwieństwie do wydarzeń w Astrachaniu i Czeczenii, Państwo Islamskie ani żadna inna organizacja terrorystyczna nie wzięło odpowiedzialności za zamach. Według ""Nowej Gazety"", rosyjscy śledczy są przekonani, że 23-latek był częścią   ""uśpionej komórki"" Państwa Islamskiego  w Sankt Petersburgu. Z kolei dziennik Kommersant podał, że był powiązany z rebeliancką grupą Tawhid wal-Jihad działającą w Syrii. W czwartek rosyjskie służby aresztowały trzech mężczyzn podejrzewanych o współpracę z Dżalilowem.   Wszyscy trzej pochodzili z Azji Środkowej. Zdaniem Roberta Chedy, byłego oficera Agencji Wywiadu i eksperta Fundacji Pułaskiego, aktywność terrorystów może świadczyć o tym, że w Rosji doszło do powstania nowych grup dżihadystycznych, które zastąpiły stare struktury kaukaskich bojowników, zniszczone i zinfiltorwane przez rosyjskie służby.  - To musi być nowa struktura, najprawdopodobniej IS. Jeszcze nie zinflitrowana, na co wskazuje korelacja zamachów Czeczenia - Petersburg - mówi ekspert."
http://wiadomosci.wp.pl/parlament-europejski-za-zniesieniem-wiz-dla-ukraincow-6109116922079361a,"Parlament Europejski za zniesieniem wiz dla Ukraińców Ukraińcy wyjadą do Polski i Unii Europejskiej bez wiz. Taką decyzję przegłosowano w Parlamencie Europejskim. - To kolejny mocny sygnał potwierdzający kluczową dla Unii Europejskiej pozycję Ukrainy - powiedziała Mariya Gabriel z Europejskiej Partii Ludowej. Za zniesieniem wiz zagłosowali niemal wszyscy europosłowie. Przeciw było tylko 75 parlamentarzystów obecnych podczas głosowania.  Zmiany obejmą tych Ukraińców, którzy mają paszport biometryczny i chcą wjechać do Unii na maksymalnie 90 dni w ciągu pół roku. Zniesienie wiz nie oznacza, że obywatele Ukrainy będą mogli rozpocząć pracę. W tej kwestii nic się nie zmienia i wizy pozwalające na pracę będą nadal wymagane. Decyzję o zniesieniu wiz podjęto po trwających 9 lat negocjacjach pomiędzy Kijowem a Brukselą. Ukraina pod koniec 2015 roku spełniła wszystkie warunki, ale niektóre państwa członkowskie Unii nie chciały wyrazić na to zgody obawiając się masowego napływu Ukraińców. Pod wpływem Niemiec i Francji uzgodniono, że obowiązek wizowy może zostać przywrócony, jeśli dojdzie do nadużyć.  Jednak obywatele Ukrainy nie wjadą bez wiz do Wielkiej Brytanii i Irlandii, ponieważ te dwa państwa nie są objęte porozumieniem z Schengen. Teraz decyzja musi zostać zaakceptowana tylko przez Radę Unii Europejskiej. Jeśli tam nie zostanie zablokowana to Ukraińcy bez wiz wjadą do Unii w czerwcu."
http://wiadomosci.wp.pl/grafika-z-putinem-zakazana-w-rosji-jest-na-4071-miejscu-materialow-ekstremistycznych-6109113990350977a,"Grafika z Putinem zakazana w Rosji. Jest na 4071. miejscu ""materiałów ekstremistycznych"" ""Putin jako homoseksualny klaun"" - taka karykatura została właśnie zakazana w Rosji. Dlaczego? Dlatego, że władze określiły ją  jako ""materiał ekstremistyczny"".  Grafika nie jest nowa, pojawiła się w internecie już w 2013 roku. Karykatura przedstawia mężczyznę łudząco podobnego do prezydenta Władimira Putina z makijażem na twarzy. Najprawdopodobniej została stworzona przez Aleksandra Cwetkowa. Pojawiła się na portalu społecznościowym VKontaktie. Według autora, ma sugerować ""niestandardową orientację seksualną rosyjskiego prezydenta"".  Grafika ma zaszczytne 4071. miejsce na liście ""materiałów ekstremistycznych"" rosyjskiego Ministerstwa Sprawiedliwości. Jest na nim 4074 pozycji. Na przykład takie."
http://wiadomosci.wp.pl/niemcy-przygotowuja-sie-do-wojny-nowego-rodzaju-polska-nadal-jest-bezbronna-6109107990812289a,"Niemcy przygotowują się do wojny nowego rodzaju. Polska nadal jest bezbronna Niemiecka armia odpiera dziesiątki tysięcy cyberataków miesięcznie. W odpowiedzi Berlin utworzył nowy rodzaj sił zbrojnych. W porównaniu z Niemcami i innymi cyberżołnierzami z NATO, Polacy wypadają blado Nadrobienie zaległości zajmie lata. Minister obrony Niemiec Ursula van der Leyen oficjalnie utworzyła nowy rodzaj sił zbrojnych, który będzie równorzędnym partnerem dla lotnictwa czy wojsk lądowych. Nowe siły będą liczyć 13 500 żołnierzy. Dla porównania, niemiecki korpus piechoty morskiej ma 16 tys. ludzi, a całe lotnictwo to 28 tys. żołnierzy. Jednym z pierwszych zadań nowej formacji będzie ochrona zaplanowanych na wrzesień wyborów, które mogą stać się celem ataku z Rosji. - Amerykanie wytyczyli nowy trend tworząc US Cyber Command za pierwszej kadencji Baracka Obamy – mówi Wirtualnej Polsce dr dr Andrzej Kozłowski, ekspert Cyberdefense24. – Korpus piechoty morskiej, siły lądowe, marynarka i lotnictwo mają własne oddziały do walki w cyberprzestrzeni, a Niemcy podążają tym tropem.  Obecnie  każda licząca się armia posiada oddziały tego rodzaju . Rosjanie utworzyli wojska do operacji informacyjnych, których skuteczność poważnie niepokoi przywódców na Zachodzie. Australia, Wielka Brytania i USA przyznały się do prowadzenia cyberofensywy przeciwko Państwu Islamskiemu. Z kolei Holandia wprost poinformowała, że posiada zdolności ofensywne i gotowa jest ich użyć. Takie podejście demonstruje pewność siebie tego niespełna 17-milionowego kraju i ma odstraszać potencjalnych wrogów. Traktat waszyngtoński, na podstawie którego powstało NATO, interpretuje się w sposób, który nakłada na sojuszników obowiązek utrzymywania sił w cyberprzestrzeni obok tradycyjnych rodzajów wojsk. Modelem może być tutaj mała Estonia, która specjalizuje się w wojnie tego typu.   Są pieniądze i pomysły, ale w różnych miejscach  W porównaniu z innym sojusznikami Polska wypada bardzo blado. – Mamy tu ogromne opóźnienia i nie jesteśmy liderem nawet w Grupie Wyszehradzkiej. Tutaj liderem są Czechy – mówi Kozłowski. - Polskie siły zbrojne nie posiadają ani doktryny ani strategii działań w cyberprzestrzeni. Ekspert podkreśla, że MON planuje wydanie ok. 1 mld. zł na „pozyskanie zdolności” działania w cyberprzestrzeni. Możliwości prowadzenia takich operacji nie oznacza jeszcze opracowania strategii. Według niego dużym problemem nadal jest brak koordynacji między różnymi ministerstwami. Przełomowy był raport z 2015 r., w  który NIK zmiażdżyła administrację publiczną wykazując, że polska cyberprzestrzeń praktycznie nie jest chroniona. Autorzy raportu stwierdzili, że jednym z głównych problemów jest brak jednego ośrodka decyzyjnego koordynującego działania innych instytucji. Ten problem nadal nie został rozwiązany. Obecny projekt strategii cyberbezpieczeństwa zakłada „dobrą współpracę między resortami”. Nie wiadomo jednak jak taka współpraca miałaby wyglądać. Poprzedni projekt wyraźnie nakładał na Ministerstwo Cyfryzacji obowiązek koordynacji działań na poziomie strategicznym, z czego się jednak wycofano.  - Minister Cyfryzacji Anna Streżyńska miała ambitne plany, ale w rok nie da się odrobić długoletnich zaległości – uważa Kozłowski. – Z jednej strony mamy Ministerstwo Cyfryzacji z wizją i bardzo ciekawymi pomysłami, ale bez pieniędzy na realizacją, a z drugiej strony jest MON, który ma środki, ale praktycznie nic nie wiemy na temat jego pomysłów, bo tymi informacjami po prostu się nie dzieli. Problemy instytucjonalne, to jedynie część wyzwań. Tworząc nowy rodzaj wojsk nawet bogate Niemcy borykają się z wyzwaniami finansowymi. Do końca tego roku muszą przeprowadzić rekrutację 1 000 nowych żołnierzy i 800 administratorów. Tymczasem na rynku potencjalni kandydaci mogą liczyć nawet na 10-krotnie większe wynagrodzenia niż w wojsku."
http://wiadomosci.wp.pl/ekspertyzy-waszczykowskiego-w-sprawie-tuska-nie-istnieja-6109103413790337a,"Ekspertyzy Waszczykowskiego w sprawie Tuska nie istnieją?  Po unijnym szczycie w Brukseli szef MSZ Witold Waszczykowski stwierdził, że ma ekspertyzy dowodzące, że przy wyborze Tuska na szefa Rady Europejskiej doszło do fałszerstwa. Wbrew zapowiedziom, do dzisiaj ich jednak nie ujawnił. Jak wynika z informacji WP, powód jest prosty: takich ekspertyz po prostu nie ma. Co więcej, eksperci, których minister o to prosił, przekonywali go, że nie ma podstaw do kwestionowania wyboru Tuska. Wypowiedź  ministra z 27 marca, w której zarzucił przewodzącemu głosowaniu Rady premierowi Malty fałszerstwo  wzbudziła duże kontrowersje; natychmiast  odcięli się od niej inni politycy PiS, . Nie bez przyczyny; jak dowiedziała się WP, ekspertyzy, na które powoływał się Waszczykowski, nie istnieją.  Wskazywać na to mogła sama reakcja ministra, który jeszcze tego samego dnia na konferencji prasowej wyjaśnił, że jednym ze źródeł była wypowiedź prof. Jacka Czaputowicza w tygodniku ""Do Rzeczy"". Wciąż  jednak twierdził , że ""są takie ekspertyzy, one funkcjonują"", dodając, że ""naukowcy przekonują nas, że ten wybór był niewłaściwy"". Tego samego dnia wysłaliśmy do MSZ pytania prosząc o szczegóły analiz cytowanych przez Waszczykowskiego. W czwartek resort poinformował, że odpowie ""w ciągu najbliższych kilku dni"". Ale z informacji WP wynika, że takich analiz nie nie było, zaś pytani o opinię eksperci odradzali rządowi brnięcie w ten temat. - Nie ma żadnych ekspertyz. Waszczykowski próbował coś zamówić, ale środowisko natychmiast powiedziało, że to jest kompletnie chybiony pomysł - mówi nasz rozmówca w PiS. Jak dodaje z prośbą o ocenę zwrócono się także do prezesa Naczelnego Sądu Administracyjnego prof. Marka Zirka-Sadowskiego, który miał ""w żołnierskich słowach"" skwitować pomysł szefa dyplomacji. Jego opinia została przekazana podczas spotkania kierownictwa partii. Zgodził się z nią sam prezes PiS Jarosław Kaczyński, który nie pozostawił wątpliwości, że wybór Tuska był ważny, nawet jeśli był obarczony pewną wadą. - Prezes, czego wielu nie docenia, jest dobrym prawnikiem. Potrafi korzystać z prawa i się nim bawić, ale wie kiedy sprawa jest beznadziejna - ocenia rozmówca WP. Minister Waszczykowski nie odpowiedział na pytanie WP w tej sprawie. Prof. Zirk-Sadowski był nieosiągalny.  Wypowiedź Waszczykowskiego była kolejną wpadką, która obciąża jego konto. Według źródeł WP w partii, jego przyszłość jest przesądzona, choć dymisja zostanie prawdopodobnie odłożona w czasie, by nie stwarzać wrażenia, że minister jest karany za fiasko w Brukseli. Jeden z rozmówców sugeruje, że dobrym momentem na to będzie czerwiec, kiedy Polska - co już niemal przesądzone - zostanie niestałym członkiem Rady Bezpieczeństwa ONZ, a ludzie wyjadą na wakacje.  - Nic nie jest jednak przesądzone i ostatecznie o wszystkim zdecyduje Naczelnik - podsumowuje."
http://wiadomosci.wp.pl/petersburg-zatrzymano-wspolnikow-akbarzona-dzalilowa-6109067587266177a,"Petersburg: zatrzymano wspólników Akbarżona Dżaliłowa W Sankt Petersburgu zatrzymano wspólników domniemanego zamachowca samobójcy, który w poniedziałek przeprowadził atak w metrze zabijając 14 osób. Rosyjskie agencje informacyjne powołują się na źródła znające kulisy zatrzymania, że mężczyzna wcale nie planował zamachu samobójczego. W czwartek rano przeprowadzono ewakuację mieszkańców jednego z bloków w Sankt Petersburgu. To właśnie w tym budynku zatrzymano trzech domniemanych wspólników Akbarżona Dżaliłowa. W mieszkaniu znaleziono elementy materiałów wybuchowych podobne do ładunku zdetonowanego w poniedziałek w wagonie metra. W oficjalnym komunikacie Komitet Śledczy podał, że badane są kontakty zamachowca z metra i krąg jego znajomych. ""W ramach tej pracy zidentyfikowano kilku obywateli republik Azji Środkowej, którzy kontaktowali się z Akbarżonem Dżaliłowem. Podczas rewizji w mieszkaniu zajmowanym przez te osoby znaleziono przedmioty mające znaczenie dla śledztwa"" – podali śledczy. Już wcześniej rosyjka policja zatrzymała w sumie 8 osób powiązanych z organizacjami terrorystycznymi.  Rosyjskie media donoszą, że śledczy badają nową hipotezę na temat zamachu. Według niej, mężczyzna nie planował zamachu samobójczego, ale miał tylko pozostawić ładunki wybuchowe w metrze w dwóch miejscach i ukryć się. Akbarżon Dżaliłow miał zostać wykorzystany przez swoich wspólników. Tę wersję wydarzeń potwierdza fakt, że mężczyzna dopiero niedawno stał się zwolennikiem radykalnych idei islamistycznych. Natomiast zamachowcy samobójcy są przygotowywani do akcji bardzo długo. W zamachu zostało rannych 51 osób. Wybuch nastąpił ok. godz. 14.40 w wagonie metra na odcinku pomiędzy stacjami Siennaja Płoszczad i Technologiczeskij Institut. Do eksplozji doszło krótko po tym, kiedy pociąg ruszył, a gdy dojechał do stacji, rozpoczęła się ewakuacja pasażerów.  Zamachowcem samobójcą jest urodzony w Kirgistanie Akbarżon Dżaliłow. Mężczyzna urodził się w 1995 roku w mieście Osz w Kirgistanie, a do Rosji przyjechał razem z rodzicami. W Sankt Petersburgu pracował m.in. jako kucharz. Uprawiał sporty walki, ale nie osiągnął na tym polu większych sukcesów. Nie zwrócił wcześniej uwagi służb bezpieczeństwa ani policji."
http://wiadomosci.wp.pl/turcja-przeprowadzila-sekcje-zwlok-po-ataku-w-syrii-i-potwierdza-to-byla-bron-chemiczna-6109074776290945a,"Turcja przeprowadziła sekcje zwłok po ataku w Syrii i potwierdza: to była broń chemiczna Turecki minister sprawiedliwości Bekir Bozdag poinformował, że sekcje zwłok kilku Syryjczyków, którzy po wtorkowym ataku w prowincji Idlib trafili do Turcji i tam zmarli, potwierdzają, że użyto podczas niego broni chemicznej. - W sekcji zwłok uczestniczyli przedstawiciele Światowej Organizacji Zdrowia i Organizacji ds. Zakazu Broni Chemicznej (OPCW). Autopsje potwierdziły wykorzystanie broni chemicznej - oznajmił Bozdag. Lekarze stwierdzili u ofiar wszystkie objawy ataku chemicznego: rozszerzone źrenice, drgawki, piana z jamy ustnej. Minister już w środę twierdził, że są dowody na użycie broni chemicznej podczas wtorkowego ataku. Do Turcji z Idlibu przetransportowano, według różnych źródeł, od 32 do 60 ofiar ataku, z których trzy następnie zmarły. W środę wieczorem w szpitalu Adanie, na południu kraju, przeprowadzono trzy autopsje. Według Syryjskiego Obserwatorium Praw Człowieka w ataku chemicznym na miejscowość Chan Szajchun w kontrolowanej przez rebeliantów prowincji Idlib zginęło 86 osób, w tym 30 dzieci. Syryjska opozycja i wiele państw zachodnich, a także Turcja, winą za atak obarczają reżim prezydenta Baszara el-Asada. Polityk twierdzi, że nie użył ""substancji chemicznej lub toksycznej"" w Chan Szajchun."
http://wiadomosci.wp.pl/zakaz-wnoszenia-laptopow-zagraza-samolotom-mialo-byc-bezpiecznie-a-wyszlo-smiesznie-6109062333962369a,"Zakaz wnoszenia laptopów zagraża samolotom. Miało być bezpiecznie, a wyszło śmiesznie  Ryzyko, że laptop w luku bagażowym spowoduje katastrofę samolotu jest większe, niż zagrożenie ze strony terrorysty z bombą. Zakaz wnoszenia elektroniki na pokład się nie sprawdza, a decyzje administracji prezydenta Trumpa mają jeszcze więcej nieplanowanych następstw. Amerykanie i Brytyjczycy  zabronili wnoszenia na pokłady samolotów z ośmiu krajów Bliskiego Wschodu i Afryki Północnej urządzeń elektronicznych   większych od smartfonów. Obawiają się bomb ukrytych w bateriach laptopów i kamer lecących z Arabii Saudyjskiej, Egiptu czy Turcji.  W ubiegłym roku somalijski terrorysta - samobójca wniósł taki ładunek do maszyny startującej z Mogadiszu. Bomba wybuchła, lecz była na tyle mała, że zginął jedynie zamachowiec wyssany przez dziurę w poszyciu, a maszyna wróciła na lotnisko.  Pożar zamiast bomby Europejska Agencja Bezpieczeństwa Lotniczego (EASA) zajmująca się bezpieczeństwem lotów w 32 krajach, w tym w Polsce, uważa, że takie rozwiązanie zwiększa zagrożenie dla pasażerów. Nakaz nadawania urządzeń razem z bagażem powoduje, że do luków samolotów trafi znacznie więcej dużych baterii litowych, czego skutkiem jest rosnące zagrożenie pożarem. Z tego właśnie powodu pasażerowie muszą zabierać powerbanki do kabiny. Laptopy  i inne urządzenia z dużymi bateriami już są dokładnie sprawdzane na lotniskach. Trudno jest wnieść bombę w baterii na lotnisko ze sprawnie funkcjonującym systemem bezpieczeństwa. Eksperci uważają, że każde rozwiązanie ma wady i zalety. Chodzi jedynie o wyważenie zagrożeń. European Cockpit Association (ECA), organizacja zrzeszająca ok. 38 tys. europejskich pilotów, uważa, że bezpieczniej jest pozwolić pasażerom na wnoszenie komputerów na pokład. Systemy gaśnicze w lukach bagażowych mogą nie poradzić sobie z pożarami baterii litowych zwłaszcza, gdy jest ich dużo. Co więcej, nie można zakładać, iż każdy z milionów pasażerów za każdym razem dopilnuje wyłączenia swoich urządzeń. Jordańczycy wiedzą jak z uśmiechem zarobić na Trumpie Na liście państw objętych amerykańskim zakazem znalazła się Jordania. Air Jordanian, narodowy przewoźnik tego kraju, raz jeszcze znalazł sposób, żeby zarobić na kontrowersyjnej decyzji administracji Donalda Trumpa. Do internetu trafiła druga już, dowcipna kampania reklamowa. Jordańczycy wymyślają ""analogowe sposoby"" spędzania czasu. Nie tylko zachęcają do czytania książek, ale także proponują przywitanie się z pasażerem siedzącym obok. Innym sposobem spędzenia czasu na pokładzie samolotu może być przypomnienie sobie funkcji oparcia fotela lotniczego czy zastanawianie się nad sensem życia lub nowych przepisów. Absolutnym hitem jest hasło „Albo rób to co my, Jordańczycy, robimy najlepiej… gapimy się na siebie!”. To już druga kampania reklamowa jordańskich linii lotniczych w odpowiedzi na decyzje administracji Donald Trumpa. Reakcją wcześniejsze próby wprowadzenia zakazu wjazdu do USA dla obywateli kilku krajów regionu było nie tylko obniżenie cen biletów, ale także hasło ""podróżuj, dopóki możesz"" czy przerobienie angielskiego słowa „ban” oznaczającego zakaz na życzenia udanej podróży. Prezydent Trump za każdy razem podkreśla, że jego decyzje są świetnie przemyślane. Życie i amerykańskie sądy kilkakrotnie już je jednak podważały. Jordańczycy się nie tyle z nich śmieją, co znaleźli sposób, żeby na nich zarabiać. Problem staje się znacznie poważniejszy, gdy zaczynają zagrażać życiu pasażerów, przed czym ostrzegają europejscy piloci."
http://wiadomosci.wp.pl/doktorant-uj-zostal-deportowany-jest-juz-w-iraku-6109045690857601a,"Doktorant UJ został deportowany. Jest już w Iraku Wypuszczony wczoraj wieczorem z aresztu Ameer Alkhawlany został deportowany do kraju swojego pochodzenia. Doktorant UJ miał odmówić współpracy z ABW i zataić swoje kontakty ze zradykalizowanymi znajomymi mieszkającymi na zachodzie Europy. - Ameer Alkhawlany jest już w Iraku - powiedział w rozmowie z RMF FM adwokat Irakijczyka Marek Śliz, który skontaktował się z bratem mężczyzny. Wcześniej prawnik informował, że po tym, jak zwolniono go z aresztu, Alkhawlany został zabrany przez służby i wywieziony w ""nieznane miejsce"". Adwokat prosił w czwartek o interwencję prezydenta, premiera i ministra spraw wewnętrznych - bezskutecznie. W środę wieczorem kilkadziesiąt osób pikietowało pod siedzibą MSWiA w Warszawie w proteście przeciw deportacji studiującego w Polsce Kurda z Iraku. - Dzisiaj dostaliśmy informację, że po sześciu miesiącach w areszcie Ameer został zwolniony przez sąd, ponieważ przedstawione przez ABW dowody nie pozwalały dłużej go przetrzymywać – mówiła w środę Magda, uczestniczka pikiety. - Od tamtej pory nie było z nim kontaktu, po kilku godzinach dowiedzieliśmy się, że zmierza do Warszawy, skąd zostanie przeprowadzona deportacja. Adwokat Ameera złożył zażalenie. Jesteśmy tu, by wyrazić sprzeciw wobec takich działań i solidarność z Ameerem - dodała. Oliwia z inicjatywy Solidarni z Ameerem podkreśliła, że ""to nie pierwszy przypadek, kiedy osoba bez postawionych zarzutów została aresztowana, a potem wydalona z kraju"". Według relacji świadków piekieta miała charakter pokojowy, ale w pewnym momencie doszło do przepychanek z udziałem protestujących i funkcjonariuszy policji. Kobieta przypomniała, że w sprawie Ameera interweniowali: RPO, HFPC, fundacja Panoptykon i inne organizacje, odbywały się pikiety. Przy dźwiękach bębnów manifestanci skandowali: ""Ameer zostaje"", ""Żaden człowiek nie jest nielegalny"", ""Naszą bronią solidarność"", ""Bez granic, bez nacji, stop deportacji"", ""Bez sprawiedliwości nie będzie pokoju"". Ameer Alkhawlany został zatrzymany 3 października 2015 r. w centrum Krakowa przez Służbę Graniczną. Według nieoficjalnych informacji miało to związek z kontrolą legalności jego pobytu w Polsce, o co wystąpił szef Agencji Bezpieczeństwa Wewnętrznego. Tego samego dnia sąd w Krakowie wydał postanowienie o umieszczeniu Irakijczyka w areszcie dla cudzoziemców znajdującym się w Strzeżonym Ośrodku dla Cudzoziemców Bieszczadzkiego Oddziału Straży Granicznej w Przemyślu. Krakowski sąd 21 października utrzymał postanowienie o areszcie. W środę sąd w Przemyślu zdecydował o zwolnieniu mężczyzny. Doktorant ubiegał się o status uchodźcy, ale go nie otrzymał. W połowie listopada sprawa doktoranta UJ była tematem posiedzenia sejmowej komisji ds. służb specjalnych. Media - oprócz wersji, że Alkhawlany ma być wydalony z Polski za odmowę współpracy z ABW - podawały też, że Irakijczyk miał zataić kontakty ze zradykalizowanymi znajomymi mieszkającymi na zachodzie Europy. Źródło: RMF FM, PAP"
http://wiadomosci.wp.pl/sakrament-bierzmowania-kosciol-podjal-wazna-decyzje-w-sprawie-imion-6109087570188417a,"Sakrament bierzmowania. Kościół podjął ważną decyzję w sprawie imion Konferencja Episkopatu Polski przyjrzała się sakramentowi bierzmowania w polskich kościołach. Imię patrona takie samo jak imię chrzcielne, spotkania formacyjne dla rodziców i 30 spotkań dla kandydatów, którzy od tej pory sakramentu nie przyjmą razem ze szkolnymi kolegami. Zmiany? Wręcz przeciwnie. ""Powrót do korzeni i tradycji"". Dokument Konferencji Episkopatu Polski zawiera 36 punktów. Określają wskazania dotyczące przyjęcia przez młodzież sakramentu bierzmowania. Kilka z nich może zaskoczyć. Do tej pory kandydat wybierał imię patrona. I tu królowała niemal całkowita dowolność, którą młodzież skrzętnie wykorzystywała. Przed ołtarzem zwykle padały imiona, które albo dobrze brzmiały, albo, jak na nasze czasy, są dość osobliwe. Obowiązywała wyłącznie jedna zasada: imię musiało należeć do świętego. Teraz doszła kolejna: jeśli podczas chrztu przyjąłeś imię świętego, takie samo przyjmij podczas bierzmowania.  - Kiedyś osoby wstępujące do zakonu przyjmowały nowe imię. Po Soborze Watykańskim II zwrócono uwagę na to, że najważniejszy jest sakrament Chrztu Świętego. Dlatego od czasu soboru w wielu zakonach pozostaje się przy imionach nadanych podczas chrztu. Chcemy powrócić do tej praktyki także w odniesieniu do bierzmowania - mówi w rozmowie z Wirtualną Polską rzecznik prasowy Konferencji Episkopatu Polski ks. Paweł Rytel-Andrianik.  - Jeśli imię nadane na chrzcie jest imieniem świętego lub świętej, to podczas przygotowania do sakramentu bierzmowania kandydat ma okazję, by lepiej go poznać i bardziej polubić. Zaznaczam, że nie jest to obowiązek. Należy jednak zachęcać kandydatów, aby zachowali imię chrzcielne. Jeśli ktoś nie ma patrona świętego z chrztu, wtedy z zasady wybiera sobie patrona przy bierzmowaniu - dodaje.  Sakrament, który w Polsce zwykle przyjmuje się w wieku ok. 16 lat, to nie tylko wydarzenie kościelne i rodzinne. Przeżywała je niemal cała klasa, która razem, w jednej parafii, przystępowała do bierzmowania. Czas przeszły nie jest tu przypadkowy. Nowym dokumentem Episkopat zmienia zasady. Od tego roku kandydat odbierze sakrament w parafii zamieszkania, a nie w parafii, na terenie której znajduje się szkoła.  Nie wszyscy młodzi ludzie są z tego powodu zadowoleni. - Wolałbym iść do bierzmowania ze swoją klasą. Zawsze to raźniej - mówi Wirtualnej Polsce 16-letni Bartek. - Mój brat szedł z całą klasą i później wspólnie zrobili sobie przed kościołem pamiątkowe zdjęcie. Jasne, w trakcie mszy było trochę śmiechu, ale przynajmniej byli razem - dodaje Marta.  - Związki z klasą trwają kilka lat, a związek z parafią dużo dłużej. Chodzi o przeżywanie sakramentu bierzmowania we wspólnocie, ale niekoniecznie we wspólnocie klasy. Ta parafialna jest przecież zdecydowanie trwalsza - tłumaczy ks. Rytel-Andrianik. Jeszcze do tego roku do bierzmowania mogli przystąpić uczniowie II lub III klasy w gimnazjum. Nowy dokument reguluje, iż przyjęcie sakramentu bierzmowania dokonuje się najwcześniej na zakończenie klasy VIII, ""jako ważne dopełnienie edukacji na etapie szkoły podstawowej"". Punkt 11. Dokumentu głosi, że "" w ciągu całego cyklu przygotowań powinno się odbyć przynajmniej 5 spotkań z rodzicami kandydatów do bierzmowania"". To zasada, która do tej pory w polskich parafiach nie funkcjonowała.  - Rodzice są nie do zastąpienia w wychowaniu dzieci. Kościół wspiera ich i pomaga, ale to oni są pierwszymi świadkami wiary. Dlatego chcemy ich zaprosić na spotkania, abyśmy razem pracowali dla dobra młodzieży. Przygotowanie kandydatów do bierzmowania to nasza wspólna sprawa - mówi Wirtualnej Polsce rzecznik prasowy Konferencji Episkopatu Polski. A co, jeśli rodzic odmówi uczestnictwa w spotkaniu? - Nie będziemy nikogo zmuszać, bo nie o to w tym chodzi. Chcemy pokazać, że przygotowanie kandydata do bierzmowania to nasza wspólna sprawa - dodaje ks. Rytel-Andrianik.
Rodzice mają wybór, ale kandydaci nie. Ci z kolei powinni odbyć 30 spotkań formacyjnych przewidzianych jako minimalny wymiar przygotowania bezpośredniego do bierzmowania. Jak zaznacza Konferencja Episkopatu Polski, dokument ze wskazaniami dotyczącymi bierzmowania nie wprowadza nowości. - To wytyczne, które wskazują na powrót do najważniejszego elementu - Chrztu Świętego. Nie są to także zakazy i nakazy, ale sugestie oraz elementy, które mają docenić rolę rodziców w procesie wychowania dziecka w wierze - zaznacza ks. Paweł Rytel-Andrianik. - Dokument ten jest wyłącznie przełożeniem katechizmu na nasz grunt. Wskazania, które są w nim zawarte, w całości zgodne są z Katechizmem Kościoła Katolickiego. To także forma przypomnienia ogólnych zwyczajów, które obowiązują we wspólnocie Kościoła - dodaje."
http://wiadomosci.wp.pl/opozycja-zglupiala-przez-500-nie-wiedza-jak-sie-zachowac-6109098672535681a,"Opozycja zgłupiała przez 500+. Nie wiedzą jak się zachować Rewolucyjny program socjalny 500+ budzi wśród polityków opozycji skrajne emocje. Raz go chwalą i podkreślają, że ""nakarmił polskie dzieci"", a innym razem krytykują za ""rozpijanie i rozleniwianie Polaków"". Dlaczego? Były przewodniczący SLD Leszek Miller nie mógł się w środę nachwalić sukcesów jakie niesie za sobą program 500+. – Jest nie tylko dobry w sensie socjalnym, ale też korzystny dla polskiej gospodarki. Wzrasta dzięki niemu popyt konsumpcyjny i prowadzi do bardzo potrzebnego ożywienia – mówił w TVP Info. Dodawał także, że dzięki 500+ ""bieda w Polsce przestaje mieć twarz dziecka"". Państwową pomoc dla rodzin bardzo pozytywnie ocenia ostatnio również lider Platformy Obywatelskiej Grzegorz Schetyna. - Utrzymamy ten program po wyborach, wzmocnimy go i rozszerzymy jego dotarcie – zapewniał. Takie słowa zaskakują, bo jeszcze niedawno opozycja zgodnie zapewniała, że wypłacenie dodatkowych świadczeń dla kilku milionów dzieci jest nierealne. Teraz chcą je wręcz rozbudowywać. ""Zobowiązujemy się wprowadzić comiesięczny dodatek rodzinny w kwocie 500 zł na drugie i na kolejne dzieci do 18. roku życia"" – taka deklaracja posłów Prawa i Sprawiedliwości padła po raz pierwszy jeszcze w lutym 2014 roku. Urzędujący wówczas premier Donald Tusk skomentował to bardzo krótko: ""Fajny pomysł"". Po chwili dodał jednak, że sam ""chętnie dałby nawet nie 500 zł na drugie, ale nawet 1000 zł na każde dziecko"". - Jeśli ktoś w Polsce wie, gdzie te miliardy leżą zakopane i można je natychmiast uruchomić i porozdawać ludziom, to będę najszczęśliwszym premierem w Europie, jeśli będę mógł być autorem czy współautorem takiego projektu – żartował. W kolejnych miesiącach do stanowiska Donalda Tuska dołączali kolejni politycy. Ewa Kopacz oceniła np., że koszt wdrożenia programu 500+ przekracza możliwości państwa. - Można oczywiście obiecywać na prawo i lewo, ale by być rzetelnym, (…) powinno się wiedzieć, że np. w budżecie na rok 2016 nie ma środków na tego rodzaju pomysły – stwierdziła. W lutym 2016 roku, kiedy projekt był głosowany w Sejmie, lider Nowoczesnej Ryszard Petru stwierdził natomiast, że propozycje przedstawiane przez Beatę Szydło są niekorzystne. - Program nie pomoże polskiej dzietności. Nie jest to inwestycja, bo rozdaje się tu pieniądze tak samo biednym, jak i bogatym – podkreślał. W zamian proponował m.in. rozwój programu mieszkaniowego. Jego partyjna koleżanka Kamila Gasiuk-Pichowicz dodawała z kolei, że ""projekt 500+ był pisany na kolanie, nie poprawi dzietności w Polsce i ma na celu kupienie przez PiS głosów obywateli"". Zwróciła również uwagę, że wsparcie finansowe trafi nie tylko do najbardziej potrzebujących, ale do wszystkich. - Samotna matka, wychowująca jedno dziecko i zarabiająca około 1700 zł nie dostanie wsparcia, a rodzina z trojgiem dzieci, zarabiająca 20 tys. zł miesięcznie to wsparcie otrzyma – oceniała ówczesna rzecznik Nowoczesnej. Przedstawiciele opozycji podkreślali też zagrożenie związane z niewłaściwym wydawaniem tych pieniędzy. Ich zdaniem istniała realna obawa, że kobiety, które powinny pracować, zostaną teraz w domach, a gotówka nie trafi na poprawę poziomu życia dzieci, ale na potrzeby samych rodziców. Ponieważ od faktycznego wprowadzenia programu w życie i rozpoczęcia wypłaty świadczeń mija właśnie rok, Prawo i Sprawiedliwość zorganizowało ostatnio konferencję podsumowującą efekty 500+. Rząd chwalił się m.in. tym, że z programu korzysta 3,82 mln dzieci, a w ostatnich miesiącach widać już pierwszy wzrost urodzeń. - W styczniu urodziło się w Polsce 35 tysięcy dzieci. To najlepszy wynik w pierwszym miesiącu roku od 2010 roku – informowała minister pracy i polityki społecznej Elżbieta Rafalska. Nie wszystko idzie jednak idealnie. Zarówno szefowa resortu jak i premier Beata Szydło przyznały, że poprawy wymaga m.in. walka z przypadkami, kiedy osoby podające się za samotnie wychowujące dzieci, w rzeczywistości prowadzą dom wspólnie z partnerem.  Resort rodziny chce wziąć pod lupę także fikcyjne zaniżanie dochodu przy 500 zł na pierwsze dziecko. Chodzi przede wszystkim o osoby, które zwolnią się i zatrudnią u tego samego pracodawcy, ale z niższym wynagrodzeniem. PiS planuje też wprowadzenie rozwiązań - przede wszystkim informatycznych - które pozwolą gminie ustalić zgodność deklaracji o zamieszkiwaniu w Polsce z stanem faktycznym. Obecnie zdarza się, że rodzina deklarująca pobyt w kraju mieszka tak naprawdę za granicą."
http://wiadomosci.wp.pl/men-zrobi-nauczycielom-egzamin-lepiej-podniescie-nam-pensje-6109111946254465a,"MEN zrobi nauczycielom egzamin? ""Lepiej podnieście nam pensje"" Egzamin państwowy przed podjęciem pracy w zawodzie - taka jest odpowiedź MEN na miażdżący raport NIK o kwalifikacjach nauczycieli w polskich szkołach. - To rozwiązanie połowiczne - mówi w rozmowie z Wirtualną Polską prezes Związku Nauczycielstwa Polskiego Sławomir Broniarz. W minionym tygodniu Najwyższa Izba Kontroli opublikowała raport, w którym punktuje system kształcenia nauczycieli i poziom samych pedagogów. Z analizy wynika, że brakuje mechanizmów selekcji kandydatów do tej społecznie odpowiedzialnej profesji, a procedura rozwoju zawodowego nauczycieli nie spełnia swojej roli.  Wyniki kontroli pokazują także, że w niektórych szkołach procedura ta sprowadza się do automatycznego promowania na kolejne stopnie awansu. Także z kształceniem przyszłych nauczycieli nie jest najlepiej: na kierunki nauczycielskie przyjmowanych jest coraz więcej najsłabszych maturzystów, a programy kształcenia przyszłych wychowawców młodzieży są od lat nieaktualizowane. W miniony wtorek Anna Zalewska, podczas spotkania z przedstawicielami samorządów i oświatowych związków zawodowych, zaproponowała, aby nauczyciel, który po studiach ma rozpoczynać karierę zawodową w szkole, musiał zdawać egzamin państwowy. Minister argumentowała, że taka zmiana jest odpowiedzią na postulat Najwyższej Izby Kontroli.   Przeczytaj także: MEN przypatruje się ilości zadawanych prac domowych. Uczniowie będą mieli więcej wolnego?  - Związek o tym problemie mówi przynajmniej od 1998 roku. Jeżeli nie poprawimy samego procesu kształcenia, jeżeli nie zwiększymy atrakcyjności tego zawodu poprzez wzrost wynagrodzeń, w końcu jeśli nie zwiększymy presji społecznej na to, by nauczyciel był jak najlepiej przygotowany do zawodu, to sam egzamin będzie jedynie środkiem połowicznym - mówi w rozmowie z Wirtualną Polską prezes Związku Nauczycielstwa Polskiego Sławomir Broniarz. Przyznaje także, że młodzi ludzie często zapisują się na studia pedagogiczne, ponieważ ""zwyczajnie nie mają na siebie pomysłu"", a wśród studentów są także ci, którzy nie mają do tego zawodu żadnych predyspozycji i umiejętności. Wirtualna Polska zapytała także nauczycieli, co sądzą o pomyśle Zalewskiej. W zależności od stażu pracy opinie były skrajnie różne. - Egzamin byłby jakąś weryfikacją, ponieważ rzeczywiście do tego zawodu przychodzą ludzie, którzy się nie nadają. Ale egzamin z teorii jest bezużyteczny. Teorię można przyswoić. Większą wartością byłby egzamin praktyczny. Bo co z tego, jeśli ktoś zna teorię, ale nie ma podejścia do dzieci czy młodzieży? - mówi nam nauczycielka z 32-letnim stażem. - Na praktykach miałam osoby, które fajnie radziły sobie z dziećmi. Ale zdarzały się też takie, które ewidentnie się do tego nie nadawały - wspomina. Zupełnie inaczej widzi to Małgorzata, która studia pedagogiczne zakończyła kilka miesięcy temu. - Nie rozumiem takiego pomysłu. Przecież nasza wiedza i kwalifikacje są kontrolowane podczas studiów za pomocą egzaminów. Moim zdaniem to jest chybiony pomysł. Lepiej podnieście nam pensje - komentuje. W Polsce jest około 199 wydziałów pedagogicznych na różnych uczelniach. Od SGGW po politechniki. W 2011 roku na kierunkach pedagogicznych rozpoczęło studia 37 170 osób. Jak wynika z badań GUS, liczba studentów na tym kierunku maleje, ale i tak wciąż jest najwyższa w tabeli dostępnych kierunków. - Wszyscy kształcą nauczycieli, bo jest to najtańszy kierunek studiów wyższych. A problem nie leży w końcowym procesie kształcenia, a w samym doborze studentów i sposobie ich kształcenia. Bez poprawy jakości nauczania na tym kierunku, niewiele zrobimy - komentuje Broniarz."
http://wiadomosci.wp.pl/malopolskie-w-tatry-wrocila-zima-6109027470776449a,"Małopolskie: W Tatry wróciła zima W czwartek w Tatry wróciła zima. Obowiązuje drugi stopień zagrożenia lawinowego. Cienka warstwa śniegu leży też w Zakopanem. Dyżurny Wysokogórskiego Obserwatorium Meteorologicznego poinformował, że na Kasprowym Wierchu leży już 86 cm śniegu, a temperatura na szczycie spadła do minus sześciu stopni Celsjusza. Jak przekazały służby Tatrzańskiego Parku Narodowego, warunki do uprawiania turystyki w Tatrach znacznie się pogorszyły. W górach panuje pełnia zimy.  Szlaki pokryte są świeżym śniegiem, pod którym leży twardy i zlodowaciały. Dodatkowym utrudnieniem jest mgła, co ogranicza widoczność. Według synoptyków, opady śniegu w Tatrach mają potrwać do soboty. W nocy z czwartku na piątek temperatura w Zakopanem spadnie poniżej zera."
http://wiadomosci.wp.pl/prof-andrzej-rzeplinski-naleze-do-pierwszego-sortu-do-najlepszego-6108853162428545a,"Prof. Andrzej Rzepliński: należę do pierwszego sortu, do najlepszego - Przyjmuję do wiadomości, że są ludzie różnych sortów, ale ja należę do pierwszego sortu - powiedział w ""Faktach po Faktach"" profesor Andrzej Rzepliński odnosząc się do zarzutu, że polscy sędziowie tworzą kastę. - Do najlepszego - dodał. Sejm pracuje nad rządowym projektem o zmianie ustawy o Krajowej Radzie Sądownictwa. Do tego projektu odniósł się w TVN24 były prezes Trybunału Konstytucyjnego prof. Andrzej Rzepliński.  - Kolejny etap zawłaszczenia państwa we wszystkich jego obszarach, zaboru państwa polskiego przez jedna partię, a w zasadzie jednego człowieka - ocenił były prezes Trybunału Konstytucyjnego.  - Jeżeli ta reforma będzie wdrożona, a grozi nam, że będzie, tak na dziewięćdziesiąt dziewięć procent, to będzie oznaczało, że w ciągu kilku lat minister sprawiedliwości wychowa sobie korpus sędziów posłusznych, gotowych strzelać obcasami przed urzędnikami państwowymi, czy również partyjnymi - skomentował Rzepliński.  Zapytany w ""Faktach po Faktach"", co ta reforma będzie oznaczała dla obywatela, były prezes TK wyjaśnił, że oni ""w większości spraw nie zauważą zmiany"". Źródło: WP, TVN24"
http://wiadomosci.wp.pl/trzy-panstwa-oskarzaja-rosje-o-wspoludzial-w-ataku-chemicznym-na-syrie-6108829134694017a,"Trzy państwa oskarżają Rosję o współudział w ataku chemicznym na Syrię Stany Zjednoczone, Francja i Wielka Brytania oskarżyły Rosję podczas posiedzenia Rady Bezpieczeństwa ONZ o współodpowiedzialność za atak z użyciem broni chemicznej na syryjskie Chan Szajchun. Przedstawiciel Kremla tłumaczył, że raporty dotyczące okoliczności tych wydarzeń są ""niewiarygodne"".  Zastępca ambasadora Rosji Władimir Safronkow podczas posiedzenia Rady Bezpieczeństwa ONZ określił atak w Syrii mianem prowokacji, która została zorganizowana przez terrorystów. W jego ocenie raporty dotyczące okoliczności zdarzeń w Chan Szajchun są niewiarygodne, a wersji związanych z przebiegiem ataku jest wiele. Przedstawiciel Rosji przekonywał, że co prawda doszło do bombardowania dokonanego przez wojska rządowe, ale pociski spadły na kontrolowaną przez opozycję fabrykę i magazyny amunicji, do których używano substancji chemicznych.  - Rosja stała na drodze rozliczenia syryjskiego rządu. W ten sposób przymknęła oczy na barbarzyństwo. Rosja nie może uciec od odpowiedzialności za to, co się wydarzyło - ostro skrytykowała rosyjskie stanowisko amerykańska ambasador przy ONZ Nikki Haley, trzymając w ręku zdjęcie dziecka będącego ofiarą ataku chemicznego. Polityk zapewniła, że jeśli Rada Bezpieczeństwa nie podejmie zdecydowanych kroków w sprawie Syrii, Stany Zjednoczone będą zmuszone wdrożyć jednostronne działania."
http://wiadomosci.wp.pl/areszt-dla-mezczyzny-ktory-mial-zgwalcic-dziewieciolatke-to-konkubent-matki-dziecka-6108719820302465a,"Areszt dla mężczyzny, który miał zgwałcić dziewięciolatkę. To konkubent matki dziecka  32-latek ze Szczecinka decyzją sądu trafił do aresztu. Miał wywieźć córkę swojej konkubiny do lasu i tam zgwałcić. Potem zastraszał dziewczynkę, grożąc, że zabije ją i jej matkę. Dziewczynka wsiadła z Łukaszem I. do samochodu, bo dobrze go znała. Był partnerem jej matki. Pedofil, który przez kilka lat ukrywał przed partnerką swoje chore zainteresowania, wyjechał za miasto i w lesie 9-latkę zgwałcił. Potem odwiózł ją do domu.  Dziewczynka opowiedziała o wszystkim matce. Ta zawiadomiła policję. Podczas zatrzymania okazało się, że mężczyzna posiadał przy sobie narkotyki. Samą dziewczynkę miał straszyć śmiercią, jeśli ta komukolwiek powie, co zaszło. Twierdził również, że zabije jej mamę, jeśli zacznie opowiadać o zgwałceniu.  Sąd Rejonowy w Szczecinku przychylił się do wniosku prokuratury w sprawie aresztu dla Łukasza I.. Jak mówi sędzia Sławomir Przykucki z Sądu Okręgowego w Koszalinie, dowody są mocne, a zachowanie mężczyzny wskazuje, że może on próbować wpływać na zeznania świadków. Mężczyzna nie przyznał się do gwałtu. Grozi mu kara do 15 lat więzienia. Dziewczynka jest pod opieką lekarzy i psychologa. Łukasz I. to nie tylko pedofil i gwałciciel, jest też bandytą i złodziejem – twierdzą jego sąsiedzi. Nikt z bloku, w którym mieszkał razem ze swoją partnerką, nie mówi o nim dobrze. Był wyjątkowo agresywny - informuje Fakt24.pl. Sąsiedzi mężczyzny napisali petycję w jego sprawie do policji, ale ta nie zdążyła zareagować przed dramatem. Źródło: TVN24, Fakt24.pl"
http://wiadomosci.wp.pl/zatrzymany-sprawca-brutalnego-morderstwa-w-sosnowcu-zabil-tluczkiem-do-miesa-6108375463102593a,"Zatrzymany sprawca brutalnego morderstwa w Sosnowcu. Zabił tłuczkiem do mięsa Kara dożywocia grozi 36-latkowi z Sosnowca, który w swoim mieszkaniu zabił znajomą. Mężczyzna zadzwonił na policję, twierdząc, że znalazł zakrwawione zwłoki i nie wie, co się stało. Śledczy szybko ustalili, że to on jest sprawcą tego wyjątkowo brutalnego zabójstwa.  Po przyjeździe policjantów mężczyzna powiedział, że 69-latka odwiedziła go dzień wcześniej wieczorem. - Przekonywał, że później zasnął, a gdy się rano obudził kobieta już nie żyła - relacjonuje w rozmowie z WP st. asp. Sonia Kepper, rzecznik prasowy sosnowieckiej policji. Policjantka dodaje, że kobieta miała bardzo rozległe obrażenia głowy. - Nie miejsce wezwano funkcjonariuszy dochodzeniowych i techników kryminalistyki. Zebrane ślady i wyniki badań zwłok przez lekarza patologa wskazały, że sprawcą jest właściciel mieszkania - wyjaśnia rzecznik.   PRZECZYTAJ TAKŻE: Poczwórne morderstwo koło Kowna. Zabił swoją rodzinę  Okazało się też, że napastnik wielokrotnie uderzył swoją ofiarę domowym tłuczkiem do mięsa, stąd tak duże uszkodzenia kości czaszki. Mężczyzna został natychmiast zatrzymany. Przedstawiono mu już zarzut zabójstwa. 36-latek nie był wcześniej karany. Policja nie ujawnia informacji na temat motywu zbrodni."
http://wiadomosci.wp.pl/b-wiceminister-oskarzony-w-sprawie-prywatyzacji-przemyslowego-instytutu-maszyn-budowlanych-6108099610142337a,"B. wiceminister oskarżony w sprawie prywatyzacji Przemysłowego Instytutu Maszyn Budowlanych Trzy osoby, w tym Tomasz L. - b. wiceminister skarbu w rządzie PO-PSL - są oskarżone w związku z prywatyzacją Przemysłowego Instytutu Maszyn Budowlanych sp. z o.o. z siedzibą w Kobyłce. Tomaszowi L. grozi do 10 lat więzienia. Trzy osoby, w tym Tomasz L. - b. wiceminister skarbu w rządzie PO-PSL - są oskarżone w związku z prywatyzacją Przemysłowego Instytutu Maszyn Budowlanych sp. z o.o. z siedzibą w Kobyłce. Tomaszowi L. grozi do 10 lat więzienia. Akt oskarżenia skierowano do Sądu Rejonowego dla Warszawy-Śródmieścia - podała Prokuratura Regionalna w Warszawie. Przestępstwa zarzucane Tomaszowi L. mają związek z jego odpowiedzialnością w 2012 r. za nadzór nad procesem prywatyzacji PIMB. Zarzucono mu, że działając w celu osiągnięcia korzyści majątkowej dla siebie oraz w celu korzyści majątkowej dla innej ustalonej osoby, nie dopełnił obowiązku bezstronności i równego traktowania oferentów w ramach procesu prywatyzacji. Według prokuratury, podjął czynności, które stawiały jednego z oferentów w uprzywilejowanej pozycji. Doprowadziło to do działania na szkodę interesu publicznego, a dokładnie - utraty zaufania do prawidłowości funkcjonowania Ministerstwa Skarbu Państwa, rzetelności prowadzonych przez nie procesów prywatyzacyjnych oraz równego traktowania stron w procesie negocjacji dotyczących nabycia udziałów PIMB - uznała prokuratura. Tomasza L. oskarżono także o płatną protekcję, co miało polegać na podjęciu się - w zamian za obietnicę korzyści majątkowej dla niego i innej ustalonej osoby - pośrednictwa w przyspieszeniu procedowania wniosku o uzyskanie gwarancji kredytowych z Agencji Rozwoju Przemysłu i kredytu z PKO BP S.A. Gwarancje te były niezbędne do zakupu przez ustalonego mężczyznę i reprezentowany przez niego podmiot gospodarczy Przedsiębiorstwa Huty Buczek sp. z o.o. z siedzibą w Sosnowcu od syndyka masy upadłościowej - dodała prokuratura. Według niej, obietnica korzyści majątkowej dla L. miała polegać na pomocy w zakupie mieszkania w Sopocie poniżej cen rynkowych oraz na zatrudnieniu go w przyszłości w określonych podmiotach gospodarczych. ""Osiągnięcie zaś korzyści majątkowej dla innej ustalonej osoby miało wiązać się m.in. z korzyścią majątkową w formie pieniężnej dla tej osoby, której kwota określona została na co najmniej jeden milion zł"" - głosi komunikat prokuratury. W tej sprawie oskarżono też pewną kobietę o podrobienie dokumentu, złożonego następnie jako autentyczny w Ministerstwie Skarbu Państwa w toku postępowania prywatyzacyjnego PIMB, oraz mężczyznę, który miał ją nakłonić do tego przestępstwa."
http://wiadomosci.wp.pl/rozpoczal-sie-proces-biznesmena-oskarzonego-o-skatowanie-zony-6108093856167553a,"Rozpoczął się proces biznesmena oskarżonego o skatowanie żony Przed krakowskim sądem rozpoczął się proces małopolskiego biznesmena Pawła W. oskarżonego wraz ze znajomym o skatowanie żony. Oskarżony nie przyznał się do winy, twierdzi, że ""żona była agresywna, wulgarna i biła go"". Natomiast ofiara przemocy zarzuca swojemu oprawcy powtarzanie w sądzie kłamstw.  Według oskarżonego ""to żona była agresywna, wulgarna, biła go i razem ze swoją rodziną nastawała na jego majątek, oszukiwała razem z bratem oraz narażała na kontakty ze światem przestępczym"". On natomiast złożył pozew o rozwód, wyprowadził się z domu i wzywał policję za każdym razem, kiedy został zaatakowany i pobity. Pobicia dokonał zaś współoskarżony Mariusz K., który przyjechał rozmówić się z bratem ofiary. Prokuratura oskarżyła 43-letniego biznesmena Pawła W. i jego 30-letniego kolegę Mariusza K. o to, że w marcu ub.r. w Stróży, działając z zamiarem ewentualnym pozbawienia życia kobiety, pobili ją brutalnie; kobieta przeżyła dzięki interwencji policji. Według oskarżenia sprawcy przewrócili kobietę na podłogę, bili ją pięściami i kopali po głowie i całym ciele. Dodatkowo Mariusz K. - jak pisze prokuratura w akcie oskarżenia - zadawał ofierze ciosy nożem w okolicę głowy i po całym ciele. W ten sposób sprawcy spowodowali u zaatakowanej kobiety liczne obrażenia, w tym złamanie kręgosłupa szyjnego i ucisk na rdzeń kręgowy, co spowodowało rozwijającą się ostrą niewydolność oddechową i realnie zagroziło jej życiu. Paweł W. oskarżony także został o podpalenie we wrześniu 2015 r. pojazdów i spowodowanie straty ponad 55 tys. zł oraz sprowadzenie niebezpieczeństwa katastrofy, a także o grożenie policjantom i znieważanie ich podczas zatrzymania. Podobne zarzuty za działania w stosunku do policjantów usłyszał Mariusz K. W śledztwie oskarżeni nie przyznali się do popełnienia zarzucanych czynów, przedstawiając wersje przebiegu zdarzeń odmienne od ustalonej na podstawie całokształtu dowodów zgromadzonych w śledztwie - podawała prokuratura. ""Tylko dzięki policji żyję, a dzięki lekarzom chodzę"" Jak podawała policja, początek zdarzenia rozegrał się w Krakowie, gdzie w jednym z lokali Paweł W. prosił szwagra o załagodzenie konfliktu z żoną, a następnie napadł na niego z kolegą. Kiedy szwagier uciekł, Paweł K. postanowił pojechać do Stróży do żony. Kobieta, zawiadomiona przez brata, wezwała policję. - Tylko dzięki policji żyję, a dzięki lekarzom chodzę, ponieważ szybko trafiłam na stół operacyjny. Nadal dochodzę do zdrowia, fizycznie pewne procesy potrzebują czasu, inne rzeczy stanęły w miejscu i to są zmiany neurologiczne nieodwracalne, natomiast psychicznie - ciężko - powiedziała na korytarzu sądowym poszkodowana. - Procedura pozwala na to, żeby oskarżony kłamał i my musimy tego wysłuchiwać. Naszym zdaniem są to kłamstwa, które były przedstawiane już wcześniej. Były one poddawane weryfikacji przez prokuratora i nie znalazły potwierdzenia - powiedziała o wyjaśnieniach oskarżonego pełnomocniczka oskarżycielki posiłkowej mec. Bogumiła Górnikowska. Za usiłowanie zabójstwa grozi kara pozbawienia wolności na czas nie krótszy niż lat 8 do dożywotniego pozbawienia wolności włącznie."
http://wiadomosci.wp.pl/biala-piska-pobili-i-okradli-niepelnosprawnego-6108030873630337a,"Biała Piska. Pobili i okradli niepełnosprawnego Bulwersująca napaść w Białej Piskiej w woj. warmińsko-mazurskim. Dwóch napastników pobiło i okradło niepełnosprawnego mężczyznę. Bandyci wtargnęli do mieszkania swojej ofiary i wykorzystali to, że nie może się ruszać.  Niepełnosprawny wieczorem wyłączył telewizor i zamierzał położyć się spać. - Usłyszał jednak jakiś hałas, a chwilę później do ciemnego pokoju ktoś wszedł. Mężczyzna został uderzony w głowę twardym przedmiotem i stracił przytomność - relacjonuje w rozmowie z WP podkom. Anna Szypczyńska z policji w Piszu. Złodzieje zabrali spod poduszki portfel, w którym znajdowało się 1,3 tys. zł, i uciekli. Kiedy niepełnosprawny ocknął się, natychmiast zadzwonił na policję. Sprawców rozboju udało się zatrzymać już po kilku godzinach.   PRZECZYTAJ TAKŻE: Brutalne zabójstwo w Łodzi. Przycisnęli mężczyznę autem do drzewa  - To 21-letni mieszkaniec Szczuczyna i 23-letni mieszkaniec gminy Biała Piska. Obaj usłyszeli zarzut rozboju - dodaje policjantka. Sąd zdecydował, że zostaną aresztowani tymczasowo na trzy miesiące. Okazało się, że napastnicy uderzyli niepełnosprawnego garnkiem, który znaleźli w kuchni. Teraz grozi im kara nawet 12 lat więzienia."
http://wiadomosci.wp.pl/krakow-chcial-z-kolega-zabic-zone-przed-sadem-ruszyl-ich-proces-6108020666652801a,"Kraków: chciał z kolegą zabić żonę. Przed sądem ruszył ich proces Przed krakowskim sądem okręgowym ruszył proces znanego w Małopolsce biznesmena Pawła W., który wraz z kolegą - Mariuszem K., skatował żonę. Mężczyzna chciał ją zabić, przeszkodzili mu w tym policjanci. Prokuratura zapewnia, że w tej sprawie dysponuje licznymi dowodami. Dowodami na to, że celem mężczyzn było zabicie kobiety. - Szereg dowodów na zadawanie ciosów pokrzywdzonej, które mogły doprowadzić do jej śmierci. Gdyby nie interwencja policji z pewnością istniało wysokie niebezpieczeństwo, że do takiego skutku by doszło - powiedział TVN24 prokurator Mariusz Baran.  Obaj mężczyźni nie przyznają się do zarzucanych im czynów. Jeden z nich złożył wyjaśnienia, drugi się na to nie zdecydował.  Jak informowała policja i krakowskie media, początek zdarzenia miał miejsce w Krakowie, gdzie w jednym z lokali Paweł W. prosił szwagra o załagodzenie konfliktu z żoną, a następnie napadł na niego z kolegą. Kiedy szwagier uciekł, Paweł K. postanowił pojechać do Stróży do żony. Kobieta, zawiadomiona przez brata, wezwała policję. Napastnicy byli jednak szybsi niż policjanci - zdążyli skatować kobietę zanim na miejscu pojawili się funkcjonariusze. Podczas zatrzymania obaj mężczyźni byli niezwykle agresywni - obaj byli pijani, jeden z nich był także pod wpływem środków odurzających. Prokuratura oskarżyła 43-letniego biznesmena Pawła W. i jego 30-letniego kolegę Mariusza K. o to, że w marcu ub.r. w Stróży, działając z zamiarem ewentualnym pozbawienia życia kobiety, pobili ją brutalnie. Według oskarżenia sprawcy przewrócili kobietę na podłogę, bili ją pięściami i kopali po głowie i całym ciele. Dodatkowo Mariusz K. - jak pisze prokuratura w akcie oskarżenia - zadawał ofierze ciosy nożem w okolicę głowy i po całym ciele. W ten sposób sprawcy spowodowali u zaatakowanej kobiety liczne obrażenia, w tym złamanie kręgosłupa szyjnego i ucisk na rdzeń kręgowy, co spowodowało rozwijającą się ostrą niewydolność oddechową i realnie zagroziło jej życiu. Paweł W. oskarżony także został o podpalenie we wrześniu 2015 r. pojazdów i spowodowanie straty ponad 55 tys. zł oraz sprowadzenie niebezpieczeństwa katastrofy, a także o grożenie policjantom i znieważanie ich podczas zatrzymania. Podobne zarzuty za działania w stosunku do policjantów usłyszał Mariusz K. Za usiłowanie zabójstwa grozi im kara pozbawienia wolności od 8 do 15 lat, kara 25 lat albo dożywotniego pozbawienia wolności. Źródło: TVN24, PAP"
http://wiadomosci.wp.pl/areszt-dla-26-latki-z-jaworzna-udusila-niemowle-6106924216452737a,"Areszt dla 26-latki z Jaworzna. Udusiła niemowlę? 3 miesiące aresztu dla 26-latki z Jaworzna, która jest podejrzana ws. zabójstwa 5-miesięcznego syna. Kobieta trafiła do oddziału psychiatrycznego. Sąd aresztował na trzy miesiące 26-latkę z Jaworzna (Śląskie), podejrzaną o zabicie swego niespełna pięciomiesięcznego syna. Zgodnie z opinią biegłych kobieta będzie osadzona w oddziale psychiatrycznym aresztu. We wtorek w jednym z mieszkań w Jaworznie znaleziono nieprzytomne niemowlę i jego matkę, która miała rany kłute w okolicy klatki piersiowej - sama się okaleczyła. Męża kobiety nie było wtedy w domu. Pomoc wezwała babcia chłopczyka. Mimo reanimacji dziecka nie udało się uratować. W środę prokurator przedstawił kobiecie zarzut zabójstwa dziecka. Przed skierowaniem wniosku o aresztowanie prokuratura zasięgnęła opinii biegłych psychiatrów. Uznali, że podejrzana może być osadzona, ale w warunkach oddziału psychiatrycznego. Biegli zaznaczyli, że podczas przeprowadzonego w czwartek ambulatoryjnego badania nie są w stanie wydać jednoznacznej opinii na temat stanu zdrowia psychicznego podejrzanej. Konieczna będzie kilkutygodniowa obserwacja sądowo-psychiatryczna, po której wypowiedzą się, czy kobieta w chwili śmierci dziecka była poczytalna i w związku z tym, czy może odpowiadać karnie. Kobieta nie przyznaje się do zabójstwa, ale trzymała poduszkę na twarzy syna Z przeprowadzonej w czwartek sekcji zwłok chłopca wynika, że dziecko nie miało żadnych widocznych obrażeń. Wynik sekcji nie pozwala na jednoznaczne ustalenie przyczyny zgonu - nie potwierdzają ani nie wykluczają, że doszło do uduszenia. Konieczne będą dodatkowe badania. Podczas przesłuchania w prokuraturze kobieta oświadczyła, że się nie przyznaje do zarzutu, czyli do zabójstwa dziecka, ale z drugiej strony przyznała, że położyła poduszkę na twarz syna i przytrzymała ją. Prokuratura ciągle nie zna motywów, które kierowały kobietą. Śledczy mają nadzieję, że wątpliwości rozwieje opinia psychiatryczna. Prokuratura zaznacza, że tragedia wydarzyła się w zwykłej rodzinie, która nie była objęta nadzorem kuratora, nie było w niej też interwencji policji."
http://wiadomosci.wp.pl/akcja-cbsp-w-swietokrzyskiem-8-zatrzymanych-6106888293537409a,"Akcja CBŚP w Świętokrzyskiem. 8 zatrzymanych Policjanci CBŚP zatrzymali ośmiu członków gangu, który zarabiał na automatach do gier hazardowych wstawianych do lokali w województwie świętokrzyskim. Przestępcy nie mieli żadnych zezwoleń. Już usłyszeli zarzuty. Zatrzymania przeprowadziło, w tym samym czasie, kilkanaście ekip policyjnych, wspieranych przez funkcjonariuszy służb podległych Ministerstwu Finansów.  - Policjanci znali kryminalną przeszłość lidera grupy i jednego z jej członków. Podejrzewali, że mężczyźni mogą posiadać broń, i dlatego ich zatrzymanie powierzono antyterrorystom. Akcja przebiegała w sposób dynamiczny, ale zaskoczeni gangsterzy nie stawiali oporu - relacjonuje rzeczniczka CBŚP kom. Agnieszka Hamelusz.  PRZECZYTAJ TAKŻE: Kradzież, której nie było. Luksusowe auto stało spokojnie w garażu  Kiedy funkcjonariusze weszli na posesję, gdzie zamieszkiwał lider grupy, nikogo nie zastali. - Policjanci nie dali się oszukać i przeczuwali, że mężczyzna schował się na ich widok. Bardzo szczegółowo przeszukali teren. Okazało się, że boss organizacji jest również hodowcą gołębi i próbował ukryć się przed funkcjonariuszami w gołębniku - dodaje policjantka. Policjanci przeszukali także domy i mieszkania pozostałych zatrzymanych oraz te, w których znajdowały się automaty do gier bez koncesji. Zabezpieczyli 44 maszyny hazardowe i pieniądze oraz samochody o wartości 350 tys. złotych.  Zatrzymani usłyszeli zarzuty związane z udziałem w zorganizowanej grupie przestępczej i przestępstwami karnoskarbowymi, za co grozi do 5 lat pozbawienia wolności. Lider odpowie dodatkowo za kierowanie grupą, za co może trafić do więzienia na 10 lat."
http://wiadomosci.wp.pl/12-lat-wiezienia-za-seksualne-wykorzystywanie-corki-6106688136874113a,"12 lat więzienia za seksualne wykorzystywanie córki 12 lat więzienia i 15-letni zakaz kontaktowania się z własnymi dziećmi - tak brzmi wyrok łódzkiego sądu w wyjątkowo oburzającej sprawie. Chodzi o 35-letniego ojca, który wykorzystywał seksualnie córkę i prezentował pornografię synowi. Koszmar trwał dwa lata.  Akt oskarżenia przeciwko 35-latkowi został skierowany do sądu w czerwcu ubiegłego roku - poinformował rzecznik łódzkiej prokuratury Krzysztof Kopania. Prokuratura nie kryje satysfakcji, że w tej sprawie zapadł surowy wyrok.  - Sposób działania oskarżonego był wyjątkowo drastyczny. Wszystko wskazuje na to, że wykorzystywał seksualnie córkę stosując przemoc psychiczną, a także odurzając ją poprzez przykładanie do ust tkaniny nasączonej eterem, acetonem i wybielaczem do ubrań. Tym samym narażał dziecko na bezpośrednie niebezpieczeństwo utraty życia lub zdrowia - podkreślił prokurator. Śledczy ustalili, że mężczyzna dopuszczał się tych czynów od jesieni 2013 roku do listopada 2015 roku. Jak zaznaczył Kopania, był to drugi w ostatnim czasie surowy wyrok wydany przez Sąd Okręgowy w Łodzi w stosunku do ojca oskarżonego o wykorzystywanie seksualne dziecka. W pierwszej sprawie oskarżonym był 45-letni mężczyzna, zaś pokrzywdzoną jego małoletnia córka. Sąd skazał go na 8 lat więzienia oraz 10-letni zakaz kontaktowania się z pokrzywdzoną.  PAP,lodz.po.gov.pl"
http://wiadomosci.wp.pl/sprawa-smierci-ewy-tylman-kacper-zabil-partnera-teraz-pograzy-adama-z-6106673291220609a,"Sprawa śmierci Ewy Tylman. Kacper zabił partnera. Teraz pogrąży Adama Z.? W poznańskim sądzie rozpoczął się właśnie nowy proces w sprawie Kacpra Ch., który bez skrupułów zadał swojemu kochankowi kilkadziesiąt ciosów nożem. Okazuje się, że Ch. będzie także ważnym świadkiem ws. śmierci Ewy Tylman. Mężczyzna wysłał do prokuratury list, w którym wyznał, że Adam Z. opowiedział mu, jak zginęła Ewa Tylman. Kacper Ch. siedział w jednej z celi z oskarżonym o zabójstwo 26-latki. Podczas ostatniej rozprawy w sprawie zabójstwa Ewy Tylman prokuratura złożyła wniosek do sądu o przesłuchanie dwóch nowych świadków. Jednym z nich ma być aresztant, który w liście wysłanym prokuratorowi opisał, jak Adam Z. przyznał mu się do wepchnięcia 26-latki do rzeki.  Okazuje się, że tą osobą jest 23-letni Kacper Ch., który we wrześniu 2015 roku zamordował swojego partnera - zadał mu ok. 50 ciosów nożem w plecy, szyję i klatkę piersiową - informuje Fakt24.pl. Mężczyzna dzielił celę z Adamem Z. w poznańskim areszcie śledczym i to tam dwaj mężczyźni mieli się sobie zwierzać. Według Kacpra Ch., oskarżony o zabójstwo Ewy Tylman przyznał mu, że zabił dziewczynę. Dlaczego Kacper Ch. tak późno zdecydował się opowiedzieć prokuraturze o posiadanych przez siebie informacjach? W liście tłumaczył, że ""przekonała go do tego komedia, jaką w sądzie odegrał Adam Z."".  Jest także druga możliwość. ""Wkopując"" kolegę z celi, Kacper Ch. może liczyć na łagodniejszy wyrok w swojej sprawie. Jak przyznał jednak oskarżyciel w sprawie Kacpra Ch., na razie są to jedynie spekulacje. W październiku ub. r. za zabójstwo kochanka 23-latek został skazany na 15 lat więzienia. Wyrok jednak uchylono, bo sędzia uznał, że nie ustalono najważniejszego faktu - czy zbrodni dokonano w afekcie. Nowy proces rozpoczął się we wtorek 29 marca. Podczas pierwszej rozprawy Kacper Ch. przyznał się do zabójstwa swojego chłopaka Radka i przeprosił za swoje zachowanie. Jednocześnie zapewniał, że do mieszkania partnera przyszedł z zamiarem odebrania sobie życia, nie morderstwa. Śmiertelne ciosy zadał, bo zdenerwowało go lekceważące zachowanie Radka. Krzyczał ""nie zabiłem jej, nie zabiłem"" Prokuratura zarzuciła Adamowi Z., że 23 listopada 2015 r., przewidując możliwość pozbawienia życia Ewy Tylman, zepchnął ją ze skarpy, a potem nieprzytomną wrzucił do Warty. Według biegłych, mężczyzna w chwili popełnienia przestępstwa był poczytalny. Grozi mu do 25 lat więzienia lub dożywocie. Podczas ostatniej rozprawy 21 marca sąd uprzedził jednak strony o możliwości zmiany kwalifikacji czynu na nieudzielenie pomocy - za ten czyn grozi do 3 lat więzienia. Trzy siostry Adama Z. zeznały podczas ostatniej rozprawy, że ich brat mocno przeżył zaginięcie koleżanki z pracy.  Sostra Adama Z. Katarzyna B. mówiła, że brat był bardzo roztrzęsiony po całym zdarzeniu. - Gdy spał u nas w domu, w nocy obudził się i krzyczał ""nie zabiłem jej, nie zabiłem"". Płakał, musiałam go uspokoić. Rano nie pamiętał już tego zdarzenia - mówiła. Rodzeństwo przed sądem zeznało, że ich brat opowiadał im, że był nękany podczas przesłuchań przez policję. Adam Z. nie przyznaje się do zarzucanego mu czynu. Odmówił składania wyjaśnień przed sądem i odpowiadał wyłącznie na pytania obrony.  Źródło: Fakt24.pl,PAP"
http://wiadomosci.wp.pl/biedron-marzy-o-nowym-pisie-ci-ktorzy-teraz-lamia-prawo-beda-rozliczeni-6109157947095169a,"Biedroń marzy o nowym PiSie. ""Ci, którzy teraz łamią prawo, będą rozliczeni"" Robert Biedroń chciałby stworzyć koalicję wraz z prezydentem Poznania Jackiem Jaśkowiakiem. Poznań i Słupsk, w skrócie ""PiS"". - Tak myślę, że jakbyśmy razem coś zaczęli robić, to fajna partia by powstała - mówił prezydent Słupska na spotkaniu z Jaśkowiakiem. Robert Biedroń w poniedziałek gościł w Poznaniu w ramach spotkania „Wolne Miasto II – samorząd kontra reszta świata”. Wraz z Jaśkowiakiem wzięli udział w dyskusji moderowanej przez dziennikarkę Ewę Wanat na scenie Teatru Ósmego Dnia. Podczas spotkania politycy poruszali tematy korków, ograniczania wjazdu samochodów do centrów miast, oraz promowania dojazdów do pracy na rowerze. Nie obyło się również od komentarzy związanych z polityką ogólnopolską. - Już był jeden taki, który miał zbawić Polskę i widzicie, jak skończyliśmy. Ja myślę, że my się sami powinniśmy nawzajem zbawiać, nie liczyć na to, że przyjdzie Mesjasz, tylko szukać takiej przestrzeni, gdzie Polskę wspólnie zbawimy, całe społeczeństwo, nie tylko gorszy czy lepszy sort. O tym też dzisiaj w Poznaniu rozmawialiśmy z prezydentem Jaśkowiakiem, żeby tworzyć takie miasta, w których – jak mówiła Hillary Clinton – „No one is left behind”, gdzie nikt nie jest pozostawiony z tyłu - mówił Biedroń. Ripostując Jaśkowiak nawiązał do mitu, którym żyje część Polaków, jakoby od PiSu uwolnić miał ich ""ktoś, kto wjedzie na białym koniu"". Dodał, że jest to infantylne podejście i zaapelował do zgromadzonych, by sami wzięli sprawy w swoje ręce. - Sprzątania po PiS będzie dużo. My musimy to zrobić sami, Robert, ja, państwo. To musi być praca zespołowa, wymagająca też z naszej strony umiejętności porozumiewania się – zaznaczył Jaśkowiak. Wanat zapytała gości, czy da się jeszcze posklejać grupy Polaków zwaśnionych przez politykę. Zaznaczyła, że coraz częściej w przestrzeni publicznej pojawiają się głosy, że każdego polityka PiS, który świadomie łamie prawo należałoby postawić przed sądem po dojściu do władzy nowej ekipy. Spytała prezydentów, czy są zwolennikami takiego rewanżyzmu. - Demokracja jest najlepszą maszyną czyszczącą. Ja jestem zdania, że to, co się teraz dzieje, przeprowadzi nas do dojrzałej demokracji. Co cię nie zabije, to cię wzmocni. To wszystko, co robi teraz PiS, było potrzebne, żeby Polacy lepiej zrozumieli, jaka jest wartość demokracji, ile znaczy wolność. Bo czasami nie zdajemy sobie sprawy, co mamy. Teraz widzimy, co możemy utracić - stwierdził Jaśkowiak. - A w zakresie rewanżu: jeżeli łamana jest konstytucja, to nie może być bezkarne. Ci, którzy teraz łamią prawo, muszą być świadomi tego, że będą rozliczeni. Co nie oznacza rewanżyzmu w tym sensie, że weźmiemy odwet na tych, którzy mają inne od nas poglądy. Ja i Robert jesteśmy przykładem tego, że nie działamy w duchu rewanżyzmu - dodał prezydent Poznania. Prezydent Słupska był krytyczny nie tylko wobec PiSu. Dostało się również Platformie Obywatelskiej, której członkiem jest Jacek Jaśkowiak. Przez słowa Bidronia doszło nawet do małej kłótni między politykami. - Platforma Obywatelska, która miała szansę postawić przed Trybunałem Stanu Jarosława Kaczyńskiego i Zbigniewa Ziobrę, nie zrobiła tego. Jak teraz słyszę polityków Platformy, którzy mówią: „My rozliczymy”, to gdzie jest wiarygodność w tym wszystkim? - pytał z rozgoryczeniem Robert Biedroń. - Platforma oczywiście nie zostawiła Polski w ruinie, wybudowała nam drogi, stadiony, ale zostawiła nas w ruinie mentalnej, nie przygotowała na nadejście takich ludzi jak Kaczyński, na demontaż Trybunału Konstytucyjnego, mediów publicznych, samorządów. I oni dzisiaj otwierają szeroko oczy: „Co się dzieje? Ludzie, przecież macie fantastyczne autostrady i wy gardzicie demokracją?”. Oczywiście, że gardzą, bo przyszli populiści, którzy obiecali dużo więcej i ludzie dali się na to nabrać, tym bardziej że są sfrustrowani - zakończył prezydent Słupska."
http://wiadomosci.wp.pl/suwalki-proces-o-zaklocenie-wystawy-o-gen-andersie-uniewinnienia-uchylone-6109098274903681a,"Suwałki: proces o zakłócenie wystawy o gen. Andersie. Uniewinnienia uchylone Pięć osób uniewinnionych przez Sąd Rejonowy w Suwałkach, które oskarżano o zakłócenie otwarcia wystawy o gen. Andersie, czeka kolejny proces. Sąd okręgowy uchylił ten wyrok i skierował sprawę do ponownego rozpatrzenia. Proces związany jest z incydentem, do którego doszło 4 marca 2016 roku, czyli ostatniego dnia kampanii wyborczej w wyborach uzupełniających do Senatu w okręgu obejmującym część województwa podlaskiego. Kandydatka PiS Anna Maria Anders, która ostatecznie mandat zdobyła, uczestniczyła wtedy w Archiwum Państwowym w Suwałkach w otwarciu wystawy ""Armia Skazańców"", poświęconej jej ojcu - gen. Władysławowi Andersowi.  Wraz z nią byli tam m.in. szef MSWiA Mariusz Błaszczak i wiceminister tego resortu Jarosław Zieliński. Otwarcie zostało zakłócone przez grupę osób, które protestowały przeciwko prowadzeniu kampanii wyborczej w takim miejscu. Były to osoby starsze, część z nich miała znaczki Komitetu Obrony Demokracji (KOD). Doszło do utarczek słownych. Po kilku miesiącach pięciu osobom policja postawiła zarzuty z kodeksu wykroczeń dotyczące naruszenia porządku w miejscu publicznym; chciała dla obwinionych kar ograniczenia wolności, poprzez obowiązek 20-40 godz. prac społecznych. Przed Sądem Rejonowym w Suwałkach w styczniu zapadły jednak wyroki uniewinniające Przed Sądem Rejonowym w Suwałkach w styczniu zapadły jednak wyroki uniewinniające, które Komenda Miejska Policji w tym mieście zaskarżyła. W czwartek sąd odwoławczy apelację policji uwzględnił, wyrok uchylił i sprawę przekazał do ponownego rozpoznania w I instancji. - Dowody zgromadzone w sprawie zostały przez sąd I instancji ocenione w sposób dowolny, co doprowadziło do szeregu błędów w ustaleniach faktycznych poczynionych w sprawie i dlatego konieczne jest jej ponowne rozpoznanie oraz ponowna ocena dowodów, zgodnie z dyrektywami Kodeksu postępowania karnego - mówił, uzasadniając wyrok, sędzia Jacek Sowul. Zaznaczył, że sąd I instancji ma też zdecydować, czy należy uzupełnić dowody, np. czy konieczne jest przesłuchanie dodatkowych świadków (w czwartek wnioskowała o to policja, sąd okręgowy ten wniosek w postępowaniu odwoławczym oddalił). Sędzia Sowul mówił, że pierwsze błędne założenie, które przyjął sąd I instancji, to ""poniekąd usprawiedliwienie zachowania obwinionych z tego powodu, iż wystawa w Archiwum Państwowym miała być elementem kampanii wyborczej"". Argumentował, że - niezależnie od oceny, czy wystawa była częścią kampanii wyborczej czy, nie - to żaden przepis Kodeksu wykroczeń nie przewiduje takiego kontratypu, czyli okoliczności wyłączającej odpowiedzialność za wykroczenie. - Zakłócenia porządku publicznego można również dopuścić się w trakcie trwania kampanii wyborczej  - podkreślił sędzia Sowul. Odnosząc się do uzasadnienia sądu I instancji, który podnosił znaczenie wolności wypowiedzi, sędzia zwrócił uwagę, że ""wolność nie jest przecież nieograniczona, gdyby tak było, przerodziłaby się w anarchię"". Mówił, że wolność wypowiedzi jest ograniczona ""wolnością innych osób"". W jego ocenie, wolność wypowiedzi organizatorów wystawy i osób, które przemawiały na jej otwarciu, mogła zostać naruszona zachowaniem obwinionych - a sąd I instancji tego aspektu wydarzenia nie brał pod uwagę. - Winno być to naprawione przy ponownym rozpoznaniu sprawy - dodał sędzia Sowul. Jeden z obrońców obwinionych, mec. Jakub Wende, powiedział po publikacji wyroku dziennikarzom, że do ustnego uzasadnienia nie chce się odnosić i zaczeka na uzasadnienie pisemne, które w tej sytuacji sąd musi sporządzić z urzędu. - Trzeba jasno sobie powiedzieć, że wróciliśmy do dogrywki, mówiąc po sportowemu - będzie toczyć się dogrywka - powiedział, reprezentujący policję przed sądem, podinsp. Jarosław Golubek z Komendy Miejskiej Policji w Suwałkach pytany, czy spodziewał się takiego wyroku. - Kwestia wolności, praw, obowiązków jest kwestią bardzo skomplikowaną i wymaga szczegółowej analizy - dodał. Mówił, że sąd okręgowy zwrócił uwagę, iż prawo wykroczeń ma swoje reguły, które nie mają ""pewnych wyłączeń"". - Np. co do tego, że nawet gdyby była naruszona cisza wyborcza nie oznacza to, że można dokonywać tego typu awantur - mówił Golubek. Wyrok zaskoczył grupę działaczy KOD, którzy przysłuchiwali się rozprawie w charakterze publiczności. ""Wstyd, wstyd"" - było słychać ze strony osób opuszczających salę sądową. Kilkanaście minut wcześniej, gdy sąd ogłosił przerwę przed publikacją wyroku, lider KOD Mateusz Kijowski mówił dziennikarzom, że jest przekonany, iż ""apelacja nie ma żadnego sensu"". Dodał, że KOD do końca będzie wspierał obwinionych. - Uważamy, że to niezwykle ważna sprawa, chcemy pokazać że obywatele są zainteresowani rozstrzygnięciami w takich sprawach, że pilnujemy praworządności - mówił Kijowski. Wieczorem KOD planuje w Suwałkach marsz ""w obronie niezawisłości sądów i silnych samorządów""."
http://wiadomosci.wp.pl/smolenska-kpina-nastepczyni-bartlomieja-misiewicza-6109082637452929a,"Smoleńska kpina następczyni Bartłomieja Misiewicza Major Anna Pęzioł-Wójtowicz miała zapewnić Antoniemu Macierewiczowi i MON nowe otwarcie wizerunkowe. Jej pierwsze spotkanie z mediami nie należy do zbyt udanych. Co gorsza, zapowiadany briefing szefa podkomisji smoleńskiej Wacława Berczyńskiego okazał się po prostu kpiną. Podkomisja smoleńska, która działa pod skrzydłami Antoniego Macierewicza, nie może zaliczyć ostatnich miesięcy do udanych. W mediach mówiło się o niej głównie w kontekście ogromnych wydatków, nietypowych pomysłów i braku realnych efektów pracy.  Stąd z pierwszym od dawna “spotkaniem z mediami” szefa komisji Wacława Berczyńskiego wiązano ogromne nadzieje. Dowodem na to jest tłum dziennikarzy, którzy przyjechali do MON. Ale po przekroczeniu bram okazało się, że briefing odbędzie się na dziedzińcu ministerstwa, a to wskazuje, że konferencja nie potrwa długo (szczególnie, że zaczął padać deszcz). Ale to, co wydarzyło się równo o godz. 12 przekroczyło wszelkie oczekiwania. Wacław Berczyński pojawił się z nową panią rzecznik i ogłosił, że w poniedziałek 10 kwietnia o godz. 12 komisja ogłosi wyniki swoich prac. - Nie zajmujemy się szukaniem winnych, tylko ustaleniem okoliczności katastrofy - dodał. “I to tyle? Można to było wysłać mailem” - narzekali dziennikarze. “Po co ta konferencja? Żeby panią przedstawić?”’ - dopytywali inni. Major Pęzioł-Wójtowicz odpowiedziała tylko, że “będzie dostępna po południu i wszystko wyjaśni”."
http://wiadomosci.wp.pl/jaroslaw-kaczynski-zabral-glos-ws-aborcji-znamy-rowniez-pomysl-prezydenta-6109069369525889a,"Jarosław Kaczyński zabrał głos ws. aborcji. Znamy również pomysł prezydenta - PiS w żadnym wypadku nie wycofuje się z dążenia do zakazu aborcji z powodu choroby dziecka - zapowiedział Jarosław Kaczyński. Z kolei Tomasz Terlikowski zdradził pomysł prezydenta Andrzeja Dudy w tej sprawie. Chodzi o stworzenie listy chorób, które będą kwalifikować do zabiegu.  W ""Gościu Niedzielnym"" ukazał się wywiad z prezesem PiS. Jarosław Kaczyński powiedział w nim, że ""zakaz aborcji eugenicznej ma szanse na wprowadzenie w stosunkowo nieodległym czasie"".  Nie sprecyzował jednak, kiedy miałoby to nastąpić. Dodał jedynie, że ""będziemy chcieli to przeprowadzić w sytuacji, która nie spowoduje tak ostrych protestów, jak miało to miejsce jesienią"". ""PiS w żadnym wypadku nie wycofuje się z dążenia do zakazu aborcji z powodu choroby dziecka"" - wyjaśnił Kaczyński. Co ciekawe, prezes zaznaczył, że ""stosunek do aborcji wśród posłów klubu PiS jest zróżnicowany"". ""Na razie nie chcę wchodzić w szczegóły, ale sprawa będzie rozwiązywana na płaszczyźnie prawnej"" - stwierdził. Przypomniał również, że jest już program ""Za życiem"", który przewiduje pomoc dla matek w tzw. trudnych ciążach i rodzin z dziećmi niepełnosprawnymi. - Metoda, którą proponuje prezydent Andrzej Duda zakłada, że można stworzyć listę ze schorzeniami, które by się kwalifikowały do przeprowadzenia aborcji - mówił publicysta Tomasz Terlikowski w programie #RZECZOPOLITYCE.  Według niego, ""nie można uznać, że można kogoś dyskryminować, bo jest chory"".  - Większość wyborców PiS to są osoby pro-life - krótko skomentował wywiad Kaczyńskiego Terlikowski. Publicysta wyjaśnił, że o brak zakazu aborcji ma pretensje do władzy. Sytuację skomentował również na Twitterze. Terlikowski poinformował wcześniej, że Facebook zablokował jego konto aż na 30 dni. W rozmowie z Wirtualną Polską zdradził, kim mogą być osoby, które skrzyknęły się, aby zgłosić jego profil administratorom portalu.  - Może to być robota środowisk lewicowych, antykościelnych i proaborcyjnych, które masowo zgłosiły post Facebookowi, jako nawołujący do nienawiści lub obrażający ich uczucia. Już napisałem odwołanie - skomentował."
http://wiadomosci.wp.pl/srebrne-usta-2016-rozdane-wygral-marek-suski-za-caryce-na-podium-mazurek-i-scheuring-wielgus-6108831403542145a,"Srebrne Usta 2016 rozdane. Wygrał Marek Suski za ""Carycę"", na podium Mazurek i Scheuring-Wielgus Radiowa Trójka przyznała Srebrne Usta 2016 za najbardziej zaskakujące wypowiedzi polskich polityków. Bezapelacyjnie wygrał Marek Suski, na drugim miejscu znalazła się Beata Mazurek, a podium zamknęła Joanna Scheuring-Wielgus. Politycy wspólnie odebrali statuetki. W plebiscycie wygrał Marek Suski z PiS. Doceniono jego słowa o ""Carycy"", które padły podczas posiedzenia komisji śledczej do spraw Amber Gold. - Czy zna pan osobę o pseudonimie Caryca? - pytał Suski sędziego Ryszarda Milewskiego. - Znam tylko jedną carycę. Katarzynę - padła odpowiedź.- Nazwisko? dopytywał poseł. - Wielka - stwierdził sędzia. Na drugim miejscu uplasowała się Beata Mazurek. Rzecznik prasowa PiS komentowała z kolei słowa Piotra Pszczółkowskiego z TK.  ""Nie rozumiem kompletnie wczorajszej wypowiedzi sędziego Pszczółkowskiego. I nie dość, że jej nie rozumiem, to się z nią nie zgadzam"" - powiedziała. Podium zamknęła Joanna Scheuring-Wielgus. Posłanka Nowoczesnej, która pomyliła się podczas ""czarnego protestu"" i krzyknęła do zgromadzonych: ""Dość dyktatury kobiet!"". Jak podała radiowa Trójka w finałowej jedenastce znaleźli się również: Tadeusz Cymański, Andrzej Dera, Władysław Kosiniak-Kamysz, Piotr Liroy-Marzec, Sławomir Neumann, Ryszard Petru, Kamila Gasiuk-Pihowicz i Krystyna Pawłowicz."
http://wiadomosci.wp.pl/plk-adam-mazgula-do-generalow-sluzycie-pis-ktora-jest-partia-zbrodnicza-dla-polski-6108784714352769a,"Płk Adam Mazguła do generałów: służycie PiS, która jest partią zbrodniczą dla Polski  ""Bronicie interesów paranoicznego starca, który nigdy uczciwie nie pracował"" - w ten sposób płk Adam Mazguła, wspierający KOD, znany z kontrowersyjnych wystąpień, atakuje generałów, którzy ostatnio odeszli z wojska.  Płk Adam Mazguła, który w styczniu brał udział m.in. w proteście studentów przeciwko rządom PiS, znów wytoczył ciężkie armaty z polityczną amunicją na Facebooku. Tym razem na celownik wziął generałów, którzy ostatnio odeszli z wojska, ale - zdaniem pułkownika - nie angażują się w walkę z rządzącą partią. Pułkownik z włąściwą sobie nutą patosu rozprawia sie z wojskowymi, którzy ""zaszywają się w domach, mając w głębokim poważaniu Polskę i jej demokrację"".  ""PiS gwałci wszystko, zniszczył konstytucję, którą mieliście bronić, gwałci demokrację, niszczy armię, zniszczył nasze sojusze, zniszczył wywiad i kontrwywiad wojskowy, a wy do cywila, kotek na kolanka i na kanapkę, bo macie honor"" - pisze na Facebooku Mazguła, pułkownik rezerwy Wojska Polskiego, o którym stało się głośno w związku z jego wypowiedzią na temat stanu wojennego, w której stwierdził, że „w całym tym zdarzeniu dochowano jakiejś kultury”. Ostatnio Mazguła wyzywał Kaczyńskiego od ""komunistów"" i ""złodziei demokracji"".    ""Służycie temu satrapie, od kogo chcecie emerytur?"" Dostaje się gen. Mirosławowi Różańskiemu, który poinformował na Facebooku, że od organizowania ""akcji protestu ma ważniejsze rzeczy"" na głowie. A także gen. Polko i Koziejowi, którzy w przeszłości krytykowali pułkownika Mazgułę.  ""Bronicie interesów paranoicznego starca, który nigdy uczciwie nie pracował, ale wiecznie szczuł. Komunistycznego doktora prawa, który rozprawia się z prawdą, historią i zdrowym rozsądkiem. Jeśli służycie temu satrapie, to od kogo chcecie emerytur? Służycie kościołowi, który dawno przestał być katolicki, jest smoleński. Służycie partii PiS, która jest partią zbrodniczą dla Polski. Służycie przeciw narodowi"" - pisze pułkownik Mazguła.  ""Ojczyzna w potrzebie. Niech każdy z was wejdzie na pole obrony jej wartości. Na ulicy, w środowisku, w byłych jednostkach, w internecie, na ulicy, na spotkaniach i protestach. Bronimy demokracji, wolności, prawa, sojuszy i godności"" - kończy swój apel.  Różański: rekomenduję lekturę konstytucji ""Moim kolegom generałom, szczególnie tych ostatnio mianowanym i awansowym, oprócz instrukcji i regulaminów rekomenduję lekturę konstytucji i ustaw, aby poznać, czym jest polityczno-strategiczna dyrektywa obronna, czym są plany reagowania obronnego czy program pozamilitarnych przygotowań obronnych"" – mówił gen. Mirosław Różański po tym, gdy pod koniec stycznia prezydent przyjął jego dymisję. I trudno w jego słowach nie znaleźć kontekstu politycznego, odejście generałów zostało odebrane jako protest przeciwko Macierewiczowi i m.in. salutowaniu Misiewiczowi.   Mazgułę w ostrych słowach krytykował gen. Roman Polko, były dowódca jednostki specjalnej GROM. ""Szkoda, że pan Mazguła nie był taki buntowniczy i odważny, kiedy rozwalano system dowodzenia i rozkładano armię podczas ministrowania ministra Klicha. Klich twierdzi, że właściwie nie miał wpływu na to, co się działo w Siłach Powietrznych i choć miał świadomość, że jest bałagan, nic nie mógł zrobić - takim był nieudacznikiem. Z kolei w czasie propagandowej działalności ministra Siemoniaka rozwiązywano problemy armii w ten sposób, że rozwiązano 36. pułk"" - mówił w wywiadzie dla wPolityce.pl.  Natomiast gen. Stanisław Koziej, były doradca prezydenta Komorowskiego, pisał: ""Zdejm pan mundur, do cholery. Żołnierz w mundurze nie politykuje"".  Źrodło: Facebook,WP"
http://wiadomosci.wp.pl/pomyslowy-jak-jas-fasola-malowal-sciany-uzywajac-farby-i-petardy-6108783150745729a,"Pomysłowy jak Jaś Fasola. Malował ściany używając farby i... petardy Kreatywność niektórych osób jest niesamowita. 35-latek z Bogatyni stwierdził, że pomaluje garaż przy użyciu niekonwencjonalnych metod. Ale tego nie przewidział.  Do zdarzenia doszło w Bogatyni w województwie dolnośląskim. ""Artysta-malarz"", bo tak chyba trzeba o nim pisać, wymyslił, że do malowania ścian garażu użyje farb i petardy. Przywiązał ją do puszek, odpalił i wyszedł z pomieszczenia.  Wybuch był tak duży, że wyrwało drzwi, za którymi stał 35-latek.  Na szczęscie nie odniósł poważnych obrażeń, ale lekarze zatrzymali go w szpitalu na obserwacji. Policjanci, którzy przybyli na miejsce zdarzenia, na pewno byli bardzo zdumieni.  A my ostrzegamy: petardy, mimo wszystko, nie są przeznaczone zabawy. Takie ""wybuchowe malowanie"" udaje się tylko jednej osobie na świecie."
http://wiadomosci.wp.pl/afera-swiateczna-w-wielkiej-brytanii-w-sprawe-wmieszala-sie-premier-theresa-may-6108483427747457a,"Afera świąteczna w Wielkiej Brytanii. W sprawę wmieszała się premier Theresa May Święta Wielkanocne dopiero przed nami, ale w Wielkiej Brytanii już doszło do afery w związku z tradycyjną zabawą dla setek tysięcy dzieci. Chodzi o polowanie na ukryte w trawie jajka z czekolady. Kościół Anglii i premier Theresa May skrytykowali organizatorów.  Co roku w Święta Wielkanocne setki tysięcy dzieci w Wielkiej Brytanii biorą udział w organizowanym w ponad 250 parkach przez National Trust i brytyjskiego producenta czekolady Cadbury polowaniu na ukryte w trawie jajka z czekolady. W ubiegłym roku wydarzenie nazywało się ""Szlakiem wielkanocnego jajka"" (ang. Easter Egg Trail), ale w tym roku przemianowano je na ""Wielkie brytyjskie polowanie na jajko"" (ang. Great British Egg Hunt) na wzór popularnego programu telewizyjnego ""Great British Bake Off"" (polska edycja: ""Bake off - Ale ciacho!"").  Strona internetowa wydarzenia wciąż zawierała jednak odniesienia do Wielkanocy, łącznie z adresem internetowym, rozpoczynającym się od słowa ""Easter"" (Wielkanoc). Ale Kościół Anglii i premier Theresa May skrytykowali firmę Cadbury i National Trust za brak słowa Wielkanoc w nazwie. Rzecznik Kościoła anglikańskiego skrytykował jednak zmianę, oceniając, że jest ona próbą usunięcia elementu religijnego z obchodów Świąt Wielkanocnych. Do oburzonych dołączyła nawet premier Theresa May, której ojciec był pastorem Kościoła anglikańskiego. Rozmawiając z mediami w trakcie swojej wizyty w Arabii Saudyjskiej, szefowa rządu oceniła, że brak słowa ""Wielkanoc"" w nazwie wydarzenia jest ""absolutnie niedorzeczny"". Rzecznik National Trust odrzucił jednak oskarżenia. - Jest absolutnym nonsensem sugerowanie, że próbujemy umniejszyć znaczenie Wielkanocy. (...) Organizujemy ogromny program wydarzeń, aktywności i spacerów, które mają na celu zbliżyć rodziny w tym wyjątkowym okresie roku - podkreślił. W podobnym tonie wypowiedział się rzecznik Cadbury, który zaznaczył, że ""nazwy wielkanocnych kampanii zmieniają się co roku"". - Jest jasne, że w ramach naszej komunikacji zewnętrznej i działań marketingowych używamy słowa ""Wielkanoc"", w tym na naszej stronie, gdzie promujemy także nasze partnerstwo z National Trust - zaznaczył."
http://wiadomosci.wp.pl/spotkanie-duda-macierewicz-fala-komentarzy-w-sieci-prezydent-wymyslil-haslo-na-piatek-6107053664417409a,"Spotkanie Duda - Macierewicz. Fala komentarzy w sieci, prezydent wymyślił hasło na piątek - Odbyła się rozmowa w cztery oczy z Antonim Macierewiczem, jestem zadowolony - tak mówił po spotkaniu z szefem MON prezydent Duda. Zaskakujące jest to, że Macierewicz szybko uciekł do samochodu i nie pojawił się na konferencji prasowej. Ciekawostką jest również fakt, że Duda zaprosił szefa MON na spotkanie słowami: ""gość w dom, Bóg w dom"". Po spotkaniu, jak zawsze,  sieć zalała fala komentarzy."
http://wiadomosci.wp.pl/romans-zaszkodzi-karierze-burmistrza-zarzucaja-mu-nepotyzm-6107005226076289a,"Romans zaszkodzi karierze burmistrza? Zarzucają mu nepotyzm Burmistrz Mikołowa zakochał się w swojej asystentce, ogłosił to publicznie w mediach społecznościowych. Niestety, romantyczna historia i prywatne ""trzęsienie ziemi"" - jak to barwnie opisał Stanisław Piechula - może skończyć się politycznym trzęsieniem ziemi.  ""Jestem po uszy zakochany i chciałbym przebywać z Aleksandrą non stop, a będąc biologiem z wykształcenia wiem, że biochemia zakochania dodaje mi niesamowitej energii do pracy i życia, wysoka dopamina w mózgu i adrenalina we krwi daje mi siły i zapał do przenoszenia gór, co też super działa na mój zapał do pracy"" - wyznał na początku lutego Stanisław Piechula, burmistrz Mikołowa na swoim profilu na Faceboku. Dodał, że temat jest dla niego i jego bliskich bardzo trudny i dlatego nie będzie go komentować. Wpis został okraszony zdjęciem imponującej fali oceanu. Piechula został wezwany przez radę miejską ""do wyjaśnienia domniemanych kwestii tzw. awansu oraz gratyfikacji finansowych na rzecz podwładnej, relacji intymnych w godzinach pracy, należytego wykonywania obowiązków służbowych"". Radni zawnioskowali do burmistrza o ""radykalne rozwiązanie dalszej współpracy zawodowej, która nie powinna być łączona z relacjami osobistymi"". Zarówno radni z PiS, jak i z PO byli inicjatorami referendum w sprawie odwołania Piechuli. Wcześniej mikołowski klub PO, którego Piechula był członkiem, zażądał wystąpienia z szeregów partii.  Piechula wypisał się z Platformy Obywatelskiej na początku marca, ale radni zdania ws. nepotyzmu nie zmienili. - Nie jestem śledczym, ale ta sytuacja nie jest transparentna - powiedział TVN24 Michał Rupik, przewodniczący rady miejskiej w Mikołowie. Piechula przyznał, że to on awansował Czech na asystentkę burmistrza i dwukrotnie dał jej podwyżkę, ale podkreślił, że nie zamierza ustępować z urzędu ani zwalniać kochanki. W końcu jednak asystentka przeniosła się do innej miejskiej placówki. ""Zamiast pracować ""urzędował"" ze swoją podwładną w jednym z hoteli"" W środę w Mikołowie został zawiązany komitet referendalny na rzecz odwołania Piechuli ze stanowiska burmistrza. Lista zarzutów ma 15 punktów. ""Szkodzi wizerunkowi miasta"", ""tworzy nowe etaty, które do tej pory nie był potrzebne i zatrudnia swoich znajomych"" - czytamy na portalu mojmikoloww.pl. Ponadto ""wykorzystując fakt, że zarówno on jak i zatrudniona przez niego asystentka mają nienormowany czas pracy, zamiast pracować „urzędował” ze swoją podwładną w jednym z katowickich hoteli. Kiedy dowiedział się, że o sprawie tej postanowiła napisać jedna z gazet, ubiegając publikację, szybko oświadczył publicznie na swoim profilu na Facebooku, że „jest w swojej asystentce zakochany po uszy"", a następnie stworzył dla niej stanowisko w jednej z gminnych jednostek, wbrew stanowisku Rady Miejskiej, które przedstawił Przewodniczący Rady Miejskiej w imieniu radnych"" - tak brzmi kolejny mocny zarzut wobec burmistrza.  W komitecie znaleźli się zarówno przedstawiciele opozycji, ale także partyjni koledzy burmistrza z PO. Mają 60 dni na zebranie 3 tysięcy podpisów pod wnioskiem referendalnym - aby referendum mogło zostać zorganizowane, inicjatywę musi poprzeć co najmniej 10 proc. osób uprawnionych do głosowania. ""Zarzuty są absurdalne. Oderwanie byłych włodarzy od władzy bardzo ich boli i nie odpuszczą. W końcu stracili cala władzę w Mikołowie. Jeśli w wyniku referendum zostanę odwołany to trudno. Będę startował w przedterminowych wyborach. Zawsze walczy się do końca, a poza tym nie mogę porzucić tych, którzy mi zaufali"" - mówi Piechula portalowi mojmikolow.pl Źródło: TVN24,mojmikolow.pl,WP"
http://wiadomosci.wp.pl/pomoga-przestac-rosnac-najwyzszemu-czlowiekowi-swiata-6031911280542849a,"Pomogą przestać rosnąć najwyższemu człowiekowi świata? Stowarzyszenie włoskich weterynarzy""Avemus"" rozpoczęło zbiórkę pieniędzy na operację dla ukraińskiegokolegi Leonida Stadnika, który nie może wykonywać swego zawodu,ponieważ w wieku 36 lat nie przestaje rosnąć, a ma już 2,58 mwzrostu. Według Księgi rekordów Guinnessa jest najwyższym człowiekiem na świecie. Od pewnego czasu nie mieści się w żadnym samochodzie, a rower, którym jeździł do swych czworonożnych pacjentów, od dawna nie wytrzymuje jego ciężaru. Stadnik zaczął rosnąc w niezwykłym tempie po operacji usunięcia guza mózgu, którą przeszedł w wieku 14 lat i podczas której, jak sądzą lekarze, doszło do stymulacji odpowiedzialnej za wzrost przysadki mózgowej. Jeżeli będzie rósł nadal, jego serce nie wytrzyma i grozi mu śmierć. Włoscy koledzy Stadnika ogłosili zbiórkę pieniędzy na kosztowną operację, której pilnie wymaga. Jednocześnie zamówili dla niego w jednej z włoskich fabryk sprzętu sportowego specjalny rower, który nie załamałby się pod cyklistą o wadze 200 kilogramów. Na razie ukraiński weterynarz, nie mogąc wykonywać swego zawodu, zajmuje się naprawą dachów w rodzinnej wsi w obwodzie żytomierskim, pozuje licznie przybywającym fotoreporterom i marzy o powrocie do ukochanego zawodu. Więcej na ten temat: Najwyższy człowiek świata ma 2,54 m Ukrainiec nie jest już najwyższym człowiekiem świata Najwyższy człowiek świata został ojcem"
http://wiadomosci.wp.pl/prokremlowska-partia-wysle-w-kosmos-deputowanego-6031918546948737a,"Prokremlowska partia wyśle w kosmos deputowanego Prokremlowska partia Jedna Rosja zapowiedziała, że wyśle w kosmos swojego deputowanego i wniesie w ten sposób ""konkretny wkład"" do programu kosmicznego - poinformował szef partii i zarazem przewodniczący Dumy, niższej izby parlamentu, Borys Gryzłow. [  ]( http://wiadomosci.wp.pl/sputnik-1-wystartowal-50-lat-temu-6038708857815681g )
Sputnik 1 wystartował 50 lat temu Partię w kosmosie ma reprezentować Władimir Gruzdiew - jeden z uczestników sierpniowej, szeroko rozpropagowanej wyprawy rosyjskiej w okolice bieguna północnego, która miała potwierdzić rosyjskie roszczenia do tego regionu. Kandydaturę Gruzdiewa lider Jednej Rosji wysunął w 50. rocznicę wystrzelenia pierwszego sztucznego satelity Ziemi - radzieckiego Sputnika-1. Gryzłow powiedział, że kandydat partii na kosmonautę przeszedł wszystkie niezbędne badania lekarskie i już został włączony do grupy, która będzie się przygotowywać do lotu. Lot wysłannika Jednej Rosji, której sondaże dają zwycięstwo w grudniowych wyborach, ma być opłacony ze środków partii - zapewnił jej przewodniczący. Sumy nie wymienił. Nie wymienił też celu podróży kosmicznej. Cena lotu turystycznego na Międzynarodową Stację Kosmiczną wynosi obecnie 25 mln dolarów. Pierwszy turysta - amerykański multimilioner Dennis Tito - zapłacił w 2001 roku za swój lot rosyjskim statkiem Sojuz 20 mln dolarów."
http://wiadomosci.wp.pl/wybierz-mine-miesiaca!-6031917720461954a,"Wybierz Minę Miesiąca! Polityk to nie saper, wchodzi na minę nie raz. Przez cały miesiąc pilnie śledzimy działania polityków na polu minowym i na bieżąco uzupełniamy galerię ze śmiesznymi minami polityków. Na koniec miesiąca prosimy Was abyście wybrali Minę Miesiąca. Pod koniec roku spośród 12 Min Miesiąca wybierzecie Minę Roku.  Wybierz Minę Miesiąca . Głosowanie na najlepszą minę we wrześniu potrwa do 9 października."
http://wiadomosci.wp.pl/naukowcy-uzyskali-zarodek-zubra-z-probowki-6107757630797953a,"Naukowcy uzyskali zarodek żubra ""z probówki"" Zarodek żubra metodą in vitro, po raz pierwszy w przypadku tego gatunku, uzyskali naukowcy ze Szkoły Głównej Gospodarstwa Wiejskiego w Warszawie. O osiągnięciu poinformowała rzeczniczka Lasów Państwowych, które finansują te badania. - Sześć świeżo pobranych komórek jajowych udało nam się zapłodnić wcześniej pozyskanymi plemnikami, które zostały odmrożone specjalnie w tym celu. Już to było olbrzymim sukcesem, ale jeszcze większe znaczenie ma fakt, że jeden z zarodków nadal się rozwija i obecnie znajduje się w etapie wczesnej blastocysty - powiedziała prof. Anna Duszewska, która kieruje zespołem badawczym na Wydziale Medycyny Weterynaryjnej SGGW. W skład zespołu wchodzą także dr Paweł Gręda i mgr Magdalena Baraniewicz. - Jednym z elementów tego programu jest stworzenie profesjonalnego banku genów żubra, zawierającego tkanki, komórki rozrodcze i przede wszystkim właśnie zarodki - wskazała prof. Wanda Olech-Piasecka, dziekan wydziału Nauk o Zwierzętach SGGW w Warszawie i prezes Stowarzyszenia Miłośników Żubrów.  - Dzięki temu uzyskamy unikatowe na skalę świata zabezpieczenie dla gatunku, którego przyszłość jest ciągle niepewna. Boimy się przede wszystkim chorób zakaźnych, które pojawiają się w różnych miejscach Europy i mogą unicestwić nasze plany przemieszczania żywych żubrów. W takiej sytuacji tylko zarodki umożliwią odświeżenie krwi w stadach - wyjaśniła profesor, która jest koordynatorką merytoryczną projektu. Jak podkreśliła prof. Olech-Piasecka, zachowanie DNA ma wyjątkowe znaczenie ze względu na bardzo niską zmienność genetyczną żyjących obecnie na świecie żubrów. - Wszystkie wywodzą się od niewielkiej liczby założycieli, nasze nizinne żubry to właściwie tylko siedem genotypów i to dość do siebie podobnych. Dzięki pozyskaniu komórek rozrodczych od zwierząt, które np. ze względu na choroby nie mogłyby się w przyszłości rozmnażać, nie dopuszczamy do uszczuplenia puli genetycznej - dodała. Budowa banku genów jest jednym z celów uruchomionego 1 marca projektu kompleksowej ochrony żubra przez Lasy Państwowe. Jego inne elementy to m.in. bieżąca opieka i monitoring zdrowia istniejącej populacji, tworzenie nowych stad żubrów w Polsce oraz rozprzestrzenienie tych zwierząt na świecie. Czteroletni projekt ma wartość ponad 40 mln zł i jest w całości finansowany ze środków Lasów Państwowych, czyli z funduszu leśnego. - Na świecie metoda hodowli zarodka in vitro była stosowana, z powodzeniem, u wielu gatunków ssaków. Teraz udało się i u żubra, który jest gatunkiem dla nas szczególnym, bo ocalonym od zagłady w Polsce i przywróconym naturze - skomentował dyrektor Instytutu Biologii Ssaków Polskiej Akademii Nauk w Białowieży, prof. Rafał Kowalczyk. Ocenił, że jest to ciekawe doświadczenie, które wzbogaca wiedzę na temat żubra. Jednocześnie profesor zwrócił uwagę, że in vitro to wciąż droga technika. Dlatego w razie potrzeby rozmnożenia określonej pary żubrów nadal sprawdza się metoda tradycyjna, polegająca na pobraniu nasienia od określonego samca, i zapłodnienia - poprzez inseminację - określonej samicy. Dodał, że żubry nie mają problemów z rozmnażaniem, zarówno te z hodowli zamkniętej, jak i żyjące na wolności. - Naturalne, dziko żyjące populacje przyrastają i dobrze się rozmnażają. Wszystkie żyjące na świecie żubry są potomkami kilku zaledwie osobników, co oznacza tzw. niską zmienność genetyczną. A jednak u cieląt nie pojawiają się anomalie, co często zdarza się przy kojarzeniu zwierząt w dużym spokrewnieniu - zwrócił uwagę prof. Kowalczyk. Według szefa IBS PAN dla ochrony żubrów w Polsce kluczowe jest tworzenie nowych populacji, odchodzenie od metod hodowlanych i zmniejszanie uzależnienia od człowieka."
http://wiadomosci.wp.pl/zbadano-czaszke-naszego-odleglego-przodka-6031932497339009a,"Zbadano czaszkę naszego odległego przodka Fizycy w Grenoble we Francji prześwietlili czaszkę odkrytego niedawno południowej Afryce hominida, Australopithecus sediba - informuje serwis BBC. W Republice Południowej Afryki odkryto dwa znakomicie zachowane szkielety kobiety i chłopca sprzed prawie dwóch milionów lat. Zdaniem naukowców, należały one do nieznanego wcześniej gatunku australopiteków, zarazem jednak posiadały wiele wspólnych cech anatomicznych z najstarszymi przedstawicielami rodzaju Homo. Ten nowy gatunek nazwano Australopithecus sediba, a jego naukowy opis opublikowano w jednym z ostatnich numerów tygodnika ""Science"". Do dalszych analiz znaleziska zastosowano najnowocześniejszą technologię. W laboratorium Europejskiego Centrum Promieniowania Synchrotronowego w Grenoble pod Paryżem przeprowadzono szczegółowe prześwietlenie czaszki chłopca sprzed dwóch milionów lat. Dzięki zdjęciom o wysokiej rozdzielczości i dużym kontraście, które wykonano w promieniach Rentgena, można było uzyskać niezwykle dokładny, trójwymiarowy obraz wnętrza czaszki. Naukowcy chcą ustalić, ile lat miał chłopiec, kiedy zginął. - Chcemy znać rzeczywisty wiek w czasie śmieci. Nie chodzi nam o wiek rozwojowy, ani współczesny ekwiwalent wieku chłopca. Pragniemy ustalić, w jaki sposób, podczas ewolucji hominidów, bieg życia zwalniał, od szybkiego u małp człekokształtnych, po powolny rozwój u ludzi współczesnych - wyjaśnił serwisowi BBC Paul Tafforeau z ośrodka w Grenoble. Dzięki rentgenowskim skanom można też było zbadać przestrzeń, którą wypełniał mózg, rozłożony po śmierci chłopca przez bakterie. Więcej na ten temat: Skanery ciała już działają na paryskim lotnisku Naukowcy odkryli nieznanego dotąd przodka człowieka Odkryto szkielet ""pradziadka"" słynnej Lucy"
"http://wiadomosci.wp.pl/ponad-milion-polakow-nie-wie,-ze-grozi-im-utrata-zdrowia-6031892559520385a","Ponad milion Polaków nie wie, że grozi im utrata zdrowia Choroby tarczycy dotyczą 20-30% Polaków, z czego 15% to jest ponad milion osób o tym nie wie - alarmowali endokrynolodzy na konferencji prasowej, zapowiadającej obchodzony w Polsce po raz pierwszy Tydzień Walki z Chorobami Tarczycy. Tymczasem, jak przypomniał prof. Janusz Nauman, Konsultant Krajowy ds. Endokrynologii, nieleczone choroby tarczycy mogą prowadzić do trwałej utraty zdrowia, inwalidztwa, a nawet zgonu. Dlatego powinny być jak najszybciej rozpoznawane i leczone. - Jest to szczególnie ważne w przypadku kobiet w ciąży, gdyż choroby tarczycy - nawet te nie dające wyraźnych objawów - mogą prowadzić do poronień lub wad w rozwoju mózgu dziecka. Dlatego panie planujące powiększenie rodziny powinny udać się z wizytą do endokrynologa - zaapelował specjalista. Tarczyca - w kształcie przypominająca motyla - jest gruczołem położonym u podstawy szyi. Produkuje hormony, które regulują metabolizm i prawidłową czynność wszystkich tkanek i narządów ciała, odpowiadają za wzrost młodych organizmów i rozwój płciowy, a w okresie życia płodowego i u małych dzieci wpływają na rozwój mózgu. Szacuje się, że na schorzenia tarczycy pięć razy częściej cierpią kobiety niż mężczyźni. Do schorzeń upośledzających pracę tarczycy prof. Nauman zaliczył niedoczynność i nadczynność tego gruczołu. Występowanie niedoczynności tarczycy rośnie wraz z wiekiem. Jest to związane z upośledzeniem funkcji przysadki mózgowej wydzielającej hormon TSH (tyreotropowy), który pobudza tarczycę do produkcji hormonów - tetrajodotyroniny (inaczej tyroksyny, T4) i trójjodotyroniny (T3). Zdaniem prof. Andrzeja Milewicza, prezesa Polskiego Towarzystwa Endokrynologicznego, rozpoznawanie niedoczynności tarczycy może utrudniać fakt, że często jej objawy - takie jak zmęczenie, skłonność do depresji, pogorszenie sprawności umysłowej - są mylone z objawami procesu starzenia się. Nadczynność tarczycy również może być maskowana przez starzenie się - kobiety mogą uważać, że takie objawy, jak nadmierna nerwowość, wzrost potliwości, kołatanie serca, zmęczenie są związane z menopauzą, a nie z chorobą tarczycy. Do chorób, które nie powodują zaburzeń jej czynności, ale nieleczone mogą prowadzić do znacznego pogorszenia stanu zdrowia prof. Nauman zaliczył wole miąższowe obojętne, wole wieloguzkowe nietoksyczne, autoimmunologiczną chorobę Hashimoto i poporodowe autoimmunologiczne zapalenie tarczycy. Wole guzkowe jest najczęstszą chorobą tarczycy w Polsce, powiedziała prof. Barbara Jarząb z Centrum Onkologii w Gliwicach. Problemem jest to, że nawet badanie USG nie pozwala guzków łagodnych odróżnić od raka tarczycy. Tylko biopsja cienkoigłowa może dać na ten temat konkretną informację, ale czasem nawet to badanie nie jest rozstrzygające i wtedy warto wykonać operację, podkreśliła specjalistka. Jak wyjaśniła, tylko w 10% przypadków okazuje się, że operowany chory ma nowotwór złośliwy. Jak podkreśliła badaczka, wyniki leczenia raka tarczycy są w Polsce lepsze niż pozostałych krajach UE - odsetek wyleczonych chorych wynosi odpowiednio 95% i 90%. Według prof. Jarząb, mitem jest jakoby po awarii elektrowni atomowej w Czarnobylu w Polsce wzrosła liczba zachorowań na raka tarczycy. - Badania epidemiologiczne przeprowadzone po 10 latach od wybuchu wskazują, że dzięki akcji podawania jodu stabilnego dzieciom w Polsce nie było znaczącego wzrostu zachorowań na raka tarczycy, jaki obserwowano np. na Białorusi czy Ukrainie - podkreśliła Jarząb. Dr Helena Jastrzębska z Kliniki Endokrynologii w Centrum Medycznym Kształcenia Podyplomowego w Warszawie przypomniała o konieczności zwiększenia spożycia jodu w okresie ciąży. Jest to pierwiastek niezbędny do produkcji hormonów tarczycy. Ze względu na zwiększoną produkcję tych hormonów, zapotrzebowanie na jod w ciąży jest wyższe niż u przeciętnej dorosłej osoby i wynosi ok. 250 mikrogramów na dobę. Nie powinno jednak przekraczać 500 mikrogramów, bo płód nie ma mechanizmów pozwalających mu zaadoptować się do nadmiaru jodu. Do skutków nieleczenia niedoczynności tarczycy u ciężarnej dr Jastrzębska zaliczyła częstsze poronienia, wysoką śmiertelność noworodków, uszkodzenie mózgu u dzieci, upośledzenie rozwoju szkieletu, zębów i płuc. Badania przeprowadzone w kwietniu 2009 r. wśród 656 Polaków w wieku 30-70 lat wykazały, że 44 proc. osób nie potrafi wymienić żadnego objawu chorób tarczycy, a 73 proc. respondentów nigdy nie badało się pod kątem zaburzeń w pracy tego narządu. Aby zwiększyć świadomość Polaków na temat schorzeń tarczycy w dniach 18-22 maja po raz pierwszy w naszym kraju będzie obchodzony Tydzień Walki z Chorobami Tarczycy. Jest to inicjatywa Międzynarodowej Federacji Tyreologicznej, a współorganizatorami są Polskie Towarzystwo Endokrynologiczne i Polskie Towarzystwo Tyreologiczne. W tych dniach zostanie przeprowadzony program bezpłatnych badań tarczycy. Kampanię wspierają aktorka Agnieszka Włodarczyk oraz wielokrotna medalistka Mistrzostw Świata i Polski w skoku o tyczce - Monika Pyrek. Obie panie leczyły się z powodu choroby tarczycy. Więcej na ten temat: Szokująca kontrola - polskie dzieci zagrożone Atak cyst na polską armię Zamiast iść do lekarza, szukamy porad w internecie"
http://wiadomosci.wp.pl/viagra-poprawia-zycie-seksualne-kobiet-z-depresja-6031967620772481a,"Viagra poprawia życie seksualne kobiet z depresją Viagra może pomóc w leczeniu zaburzeń seksualnych u kobiet, które zażywają leki przeciw depresji - o wynikach amerykańskich badań informuje pismo ""Journal of American Medical Association. Zaburzenia seksualne, takie jak trudności z osiąganiem orgazmu, czy brak pobudzenia, są częstym efektem ubocznym stosowania leków na depresję. Szacuje się, że dotyczą od 30 do 70% kobiet i mężczyzn. Mają związek zarówno ze starszymi lekami przeciwdepresyjnymi, jak i lekami nowszej generacji, tzw. selektywnymi inhibitorami zwrotnego wychwytu serotoniny (SSRI), które są najczęściej przepisywanymi środkami na depresję w grupie wiekowej 18-65 lat. Problemy z życiem seksualnym są jedną z głównych przyczyn wczesnego odstawienia leków na depresję, co dotyczy aż 70% pacjentów w pierwszym miesiącu leczenia i zwiększa ryzyko niepowodzenia kuracji oraz nawrotów choroby. Jak wyliczono, zaburzenia te zwiększają prawdopodobieństwo przerwania terapii aż trzykrotnie. Wiadomo zarazem, że poważna depresja, a więc i zaburzenia seksualne związane z jej leczeniem, niemal dwukrotnie częściej dotykają kobiet niż mężczyzn. Dotychczas nie wiedziano jednak, jak można im pomóc. Naukowcy z University of New Mexico w Albuquerque sprawdzali skuteczność sildenafilu, czyli popularnej Viagry, w terapii zaburzeń seksualnych u 98 kobiet leczonych na poważną depresję. Obecnie sildenafil jest powszechnie stosowany w leczeniu problemów z erekcją u mężczyzn, ale coraz więcej danych wskazuje, że może mieć szersze zastosowanie w medycynie. Pacjentki były w wieku od 18 do 50 lat. U wszystkich leki przeciwdepresyjne spowodowały poprawę stanu zdrowia. Pacjentki podzielono losowo na dwie grupy, z których jedna zażywała sildenafil, a druga - placebo (grupa kontrolna). Przez kolejne 8 tygodni kobiety zażywały pigułkę na około 1-2 godziny przed spodziewaną aktywnością seksualną. Dawki sildenafilu zwiększano w razie potrzeby z 50 mg do 100 mg. Okazało się, że kobiety stosujące sildenafil odczuwały większą poprawę funkcji seksualnych niż kobiety zażywające placebo. Brak efektów leczenia odnotowano aż u 73% pacjentek z grupy kontrolnej i tylko u 28% pacjentek, które przyjmowały Viagrę. Poprawa dotyczyła głównie osiągania orgazmu, ale nie popędu seksualnego. Jak tłumaczą autorzy pracy, skuteczność Viagry ma związek z tym, że podobnie jak u mężczyzn, poprawia ona ukrwienie narządów płciowych kobiet - w tym łechtaczki, przez co może ułatwiać osiąganie orgazmu. Częstymi efektami ubocznymi terapii był bóle głowy, napady gorąca i zapchany nos (efekt przekrwienia śluzówki nosa), ale nie odnotowano na tyle silnych działań niepożądanych, by któraś z pacjentek zrezygnowała z leczenia. Zdaniem naukowców, wyniki te są bardzo ważne, gdyż dowodzą, że sildenafil i spokrewnione z nim leki mogą być skuteczne w leczeniu zaburzeń seksualnych zarówno u mężczyzn, jak i u kobiet. Lecząc te kłopotliwe dolegliwości u osób, u których terapia przeciwdepresyjna daje wprawdzie efekty, ale wymaga kontynuacji, można obniżyć ryzyko przerwania kuracji i poprawić jej skuteczność, podsumowują autorzy pracy. Więcej na ten temat: Dlaczego kobiety są mniej szczęśliwe od mężczyzn? Nie musisz już wychodzić za mąż ""dla zdrowia"""
http://wiadomosci.wp.pl/marihuana-zagraza-mozgom-noworodkow-6031947756639361a,"Marihuana zagraża mózgom noworodków Aktywny składnik marihuany zwiększa toksyczny wpływ alkoholu na rozwijający się mózg płodów i noworodków - wskazują najnowsze badania na gryzoniach, o których informuje pismo ""Annals of Neurology"".   Badania naukowe dowodzą, że różne leki, używki czy narkotyki mogą mieć bardzo szkodliwy wpływ na rozwijające się mózgi płodów i noworodków. Wiadomo np., że picie alkoholu w ciąży prowadzi do poważnych zaburzeń w rozwoju umysłowym dzieci. Pojawia się też coraz więcej doniesień, że dzieci narażone w życiu płodowym na działanie marihuany mogą mieć problemy z koncentracją uwagi, nauką oraz zaburzenia zachowania. Wiadomo bowiem, że obecna w marihuanie najsilniejsza substancja psychoaktywna, tj. 9-tetrahydrocannabinol (THC), może przechodzić przez łożysko. W swoich wcześniejszych doświadczeniach naukowcy z Uniwersytetu Humboldta w Berlinie i z Uniwersytetu Technologicznego w Dreźnie wykazali, że etanol i leki uspokajające, znieczulające czy przeciwdrgawkowe powodują obumieranie komórek w wielu obszarach mózgu młodych gryzoni. Nie wiadomo było jednak, czy podobnie działa THC z marihuany. Aby to sprawdzić badacze wstrzykiwali THC lub jego syntetyczny odpowiednik noworodkom szczurzym i mysim. Część gryzoni otrzymywała też etanol w różnych dawkach - zarówno toksycznych dla tkanki nerwowej, jak i mniej szkodliwych. Okazało się, że zarówno THC, jak i jego odpowiednik, samodzielnie nie powodowały uszkodzenia neuronów. Nasilały jednak toksyczne działanie etanolu tak, że niszczył on komórki nerwowe w mniejszych stężeniach niż zwykle. Efekt ten był tym silniejszy, im wyższe były dawki THC. THC nasilało też toksyczne działanie leku uspokajającego oraz przeciwdrgawkowego na tkankę nerwową. Zdaniem autorów pracy, THC zwiększa wrażliwość niedojrzałego mózgu na alkohol i leki poprzez aktywację receptorów kanabinoidowych CB1. Gryzonie, które z powodu modyfikacji genetycznych nie produkowały prawidłowych receptorów CB1 były mniej wrażliwe na toksyczną kombinację THC i etanolu. Wrażliwość tę obniżał również lek blokujący CB1. Autorzy pracy liczą, że przyszłe badania pozwolą ocenić możliwość wykorzystania inhibitorów CB1 w prewencji uszkodzeń mózgu u płodów i noworodków narażonych na działanie alkoholu lub różnych leków. Więcej na ten temat: Palacze marihuany bardziej narażeni na schizofrenię? Policja odbiera alkohol nieletnim"
http://wiadomosci.wp.pl/archeolodzy-odnalezli-grob-krola-heroda-6031891731403905a,"Archeolodzy odnaleźli grób króla Heroda Grobowiec króla Judei Heroda Wielkiego, który - według Ewangelii św. Mateusza - nakazał rzeźniewiniątek, odnalazł prof. Ehud Necer z Uniwersytetu Hebrajskiegow Jerozolimie - podano na konferencji prasowej w tymmieście. Herod I, zwany Wielkim, panował od 37 r. do 4 r. p.n.e. Według Ewangelii św. Mateusza, dowiedziawszy się od Mędrców ze Wschodu o narodzinach przyszłego króla żydowskiego, kazał wymordować w Betlejem wszystkich chłopców do lat dwóch. ""Rzeź niewiniątek"" opisywana jest tylko w jednej z czterech Ewangelii. Odkrycie w Herodium, na spłaszczonym kopcu usypanym na Pustyni Judejskiej i widocznym z odległej o ok. 12 km od Jerozolimy, rozwiązało jedną z największych tajemnic archeologicznych Izraela. Herod zyskał przydomek Wielkiego, gdyż rozciągnął władzę Judei po Jordanię, Liban i Syrię. Rzymskim namiestnikiem został w wieku 25 lat, a ok. 40 roku p.n.e. senat przyznał mu tytuł króla. Władzę tę sprawował Herod przez około 34 lata. Wznosił pałace, fortece, port w Cezarei, rozbudował istniejącą górską twierdzę Masadę, która w 73 r. n.e. stała się jednym z trzech ostatnich punktów oporu żydowskiego powstania przeciw Rzymianom i do dziś jest symbolem heroicznego oporu, walki aż do końca. Powstawały też akwedukty i amfiteatry. W Herodium na szczycie wzgórza król wzniósł ufortyfikowane pałace, świątynię i mauzoleum, a u podnóża góry - drugi kompleks pałacowy wielkości miasteczka, zwany Dolnym Herodium, z ogrodami, stajniami i magazynami. Od dawna przypuszczano, że Herod leży tam pochowany, ze względu na silne przywiązanie, jakie żywił do tego miejsca, które stało się jednym z największych kompleksów pałacowych rzymskiego cesarstwa. Sam grobowiec i procesję pogrzebową po śmierci Heroda opisał żydowski historyk z I w. n.e. Józef Flawiusz. Jednak dziesiątki lat wykopalisk prowadzonych tam od lat 50. nie przynosiły rezultatu. Necer w Herodium rozpoczął wykopaliska w 1972 roku, wkrótce po zajęciu tego terenu przez Izrael. Dopiero trzy tygodnie temu jego ekipa natrafiła w pozostałościach ufortyfikowanego górnego pałacu na elementy sarkofagu z wapienia. Archeolodzy zrozumieli, że nareszcie znaleźli grób Heroda. Na konferencji prasowej Necer wyjaśnił, że choć w sarkofagu nie znaleziono kości, zarówno jego lokalizacja jak i ornamentyka wskazują na to, iż należał do Heroda. ""To sarkofag, jaki nie wszędzie się spotyka. To coś bardzo specjalnego"" - zaznaczył. O odkryciu w Herodium piszą także izraelski dziennik ""Haarec"" i brytyjski ""The Independent"". Herod był sprawnym, ale despotycznym władcą. Upamiętnił się zarówno budową portu w Cezarei, rozbudową Drugiej Świątyni w Jerozolimie, jak i obsesyjnym lękiem przed spiskiem na swoje życie. Pod jego wpływem kazał stracić żonę i trzech synów. Samo Herodium zniszczyli Rzymianie w 71 r. n.e., w rok po zniszczeniu Drugiej Świątyni. W latach 132-135 (Drugie Powstanie Żydowskie) stało się ono siedzibą przywódcy powstania Szymona Bar Kochby. W V wieku osiedlili się tam bizantyńscy mnisi, a później służyło kolonii trędowatych, aż w VII wieku opuszczono je całkowicie. Więcej na ten temat: ""Odnalezienie grobu Heroda bez znaczenia dla historyczności ewangelii"""
http://wiadomosci.wp.pl/fascynujacy-swiat-pasozytow-6031915921790081a,"Fascynujący świat pasożytów Osiągnięcia cywilizacyjne ostatnich wieków, odkrycia nauki i rozwój techniki pozwoliły człowiekowi uwierzyć, że udało mu się ujarzmić naturę. Wiara w możliwości współczesnej medycyny rozmyła świadomość zagrożeń chorobami, związanych z faktem, że człowiek jako jeden z elementów ekosystemu, może być wykorzystywany przez inne organizmy. Do tej grupy można zaliczyć pasożyty.  W ramach spotkań naukowych XI Festiwalu Nauki w Instytucie Parazytologii PAN odbyły się wykłady dotyczące tajemnic świata parazytologii. Parazytologia to nauka o pasożytach, chorobach jakie wywołują i metodach ich zwalczania - wyjaśniła dr Anna Borecka. Obszarem badań jest między innymi wpływ pasożytów na organizm żywiciela oraz ich przystosowanie do życia w wyjątkowych warunkach. Około 1/4 gatunków zwierząt żyjących na ziemi to pasożyty. Mogą osiągnąć rozmiary od 1 mikrometra do kilku, a nawet kilkudziesięciu metrów. Aby móc przetrwać w środowisku, jakim na przykład jest wnętrze układu pokarmowego, naczyń krwionośnych czy innych tkanek, pasożyty wytworzyły specjalne aparaty czepne, takie jak przyssawki, kolce i haki. Dysponują wyspecjalizowanym aparatem ruchowym, który mogą stanowić rzęski, wici, błonki czy układ powłokowo-mięśniowy. Aparat ten pozwala im na dotarcie do określonego miejsca w organizmie żywiciela lub przenoszenie się pomiędzy żywicielami. Pasożyty mają bardzo skomplikowany cykl rozmnażania, z żywicielami pośrednimi. Często każde ze stadiów wymaga innych warunków życia i innego żywiciela. Tak wysokie wymagania powodują, że tylko niewielki procent osiąga etap pełnej dojrzałości. Dlatego olbrzymia jest zdolność reprodukcyjna pasożytów. Niektóre potrafią produkować do 200 tys. jaj dziennie - opowiadała dr A. Borecka. Aby przetrwać i pokonać poszczególne etapy, stosują mimikrę, a także potrafią manipulować żywicielem i zmieniać jego zachowania. Wszystko po to, aby zwiększyć szanse na osiągnięcie kolejnego stadium i osiągnąć sukces rozrodczy. W kolejnych wykładach zwrócono uwagę na zagrożenia, jakim robaki pasożytnicze są dla zdrowia człowieka. Wyróżnia się ponad 100 gatunków pasożytów patogennych, a wśród nich ponad 60 stanowią robaki. Ilość zachorowań powodowanych przez pasożyty według danych wynosi nawet 900 mln osób dla niektórych gatunków- wyjaśnił dr hab. Jakub Gawor. Badania pokazują , że ok. 70 proc. ludności wiejskiej w Egipcie jest zainfekowanych przez przywry. Do najbardziej niebezpiecznych gatunków zalicza się zarodziec malarii i bąblowiec wielojamowy. W Polsce najczęstszymi parazytozami są owsica, toksokaroza, zakażenie glistnicą, i włosogłówką. Nasze badania przeprowadzone w 2005 roku pokazały, że w województwie małopolskim zainfekowanych parazytozami było ok. 30 proc. krów. Zagrożenia zakażenia parazytozami są specyficzne w różnych rejonach kuli ziemskiej. Według WHO najbardziej zagrażają ameboza, leiszmanioza, malaria, śpiączka afrykańska, choroba Chagasa, drukunkuloza - uzupełniły wykład młode badaczki z Instytutu Parazytologii. Pasożyty roznoszą się przez wodę, potrafią trwać w ziemi oczekując na sprzyjające okoliczności. Metodami profilaktyki jest ścisła higiena, szczególnie ważna w krajach tropikalnych i subtropikalnych, obejmująca częste mycie rąk, unikanie kontaktu z naturalnymi zbiornikami wody: nie wchodzenie do nich, nie picie z niech wody a jeśli to tylko przefiltrowanej i długo gotowanej, stosowanie zabezpieczeń przed ukąszeniami - np. zawieszenie moskitiery nad łóżkiem. Uczestnicy wykładu, poza wysłuchaniem prelekcji, mogły również obejrzeć przygotowane preparaty. (PAP) Więcej na ten temat: Nowe polskie obserwatorium Zanik mózgu prowadzi do rasizmu, hazardu i depresji"
http://wiadomosci.wp.pl/naukowcy-z-usa-beda-klonowac-ludzkie-embriony-6031930993083009a,"Naukowcy z USA będą klonować ludzkie embriony Naukowcy z Uniwersytetu Harwardzkiegoogłosili początek prac nad klonowaniem embrionów ludzkich, któremają być źródłem komórek macierzystych. Prace finansowane sąjedynie ze środków prywatnych, co pozwala ominąć federalnerestrykcje dotyczące takich badań. Koszt projektu ocenia się namiliony dolarów. Z ludzkimi komórkami macierzystymi naukowcy wiążą duże nadzieje terapeutyczne. Komórki te mogą się różnicować w inne rodzaje komórek. Teoretycznie mogłyby zastąpić dowolną uszkodzoną tkankę. Największe nadzieje wiązane są właśnie z embrionalnymi komórkami macierzystymi, które mogą się różnicować w każdy typ komórek. Według wstępnych ustaleń, mogą one doprowadzić do wynalezienia leków na takie groźne choroby jak Alzheimer, choroba Parkinsona, cukrzyca, choroby serca i krwi. W 2001 r. prezydent USA George W. Bush zezwolił na federalne finansowanie badań z macierzystymi komórkami embrionalnymi jedynie w bardzo ograniczonym zakresie. Dopuszczono prace tylko z użyciem już istniejących linii (kolonii) komórek z embrionów już martwych. Naukowcy twierdzili wówczas, że ograniczenie finansowania krępuje badania nad komórkami macierzystymi z embrionów. Problem podzielił też amerykański Kongres na zwolenników zwiększenia zakresu dopuszczonych do finansowania prac i zwolenników całkowitego zakazu badań. Teraz naukowcy z Bostonu ogłosili, że będą prowadzić badania nad embrionalnymi komórkami macierzystymi. Przeprowadzono już długi proces recenzji, który pozwolił się upewnić, że praca spełnia standardy etyczne i że na badania nie pójdzie ani jeden dolar z funduszy federalnych - poinformowali badacze. Rektor Uniwersytetu Harwardzkiego Stephen Hyman podkreślił, że praca ta pozwoli w przyszłości zwalczać różne śmiertelne choroby. Zastrzegł też, że zespół naukowców będzie ściśle przestrzegał wytycznych, a wyniki pracy zostaną spisane, zrecenzowane i opublikowane. Ostatecznie naukowcy z Bostonu chcą wykorzystać technologię klonowania dla uzyskania jednodniowych embrionów, które można wykorzystać jako źródło komórek macierzystych. Wymaga to pobrania jądra, np. z komórki skóry, wprowadzenia go do ludzkiej komórki jajowej i takim jej ""przeprogramowaniu"", aby zaczęła się rozwijać jako ludzki embrion. Inną techniką klonowania embrionów jest wykorzystanie jądra z komórki pobranej od tygodniowego embriona. Dr George Daley ze Szpitala Dziecięcego w Bostonie oznajmił, że skorzysta też z tej techniki. Wykorzysta embriony z kliniki leczenia niepłodności z Harwardu. Naukowcy z Harwardu dość nietypowo, wcześnie ujawniają swoje plany badawcze, z powodu ogromnego zainteresowania opinii publicznej tą tematyką. Badaniom nad embrionalnymi komórkami macierzystymi towarzyszył niejeden skandal. Np. w maju o nieuczciwość, defraudację i pogwałcenie przepisów bioetyki oskarżono południowokoreańskiego naukowca Hwang Woo-suka. Twierdził on, że sklonował ludzkie embriony i uzyskał z nich komórki macierzyste. Inne zespoły twierdziły z kolei, że urodziły się sklonowane dzieci, nigdy jednak nie przedstawiono na to dowodów. Więcej na ten temat: Klony mają duszę Naukowcy: badania nad komórkami macierzystymi - oczekiwane ale kontrowersyjne"
http://wiadomosci.wp.pl/sukces-naukowcow-wyleczyli-z-anemii-sierpowatej-6097382457070721a,"Sukces naukowców - wyleczyli z anemii sierpowatej Naukowcy Necker Children’s Hospital w Paryżu po raz pierwszy w historii wyleczyli pacjenta z anemii sierpowatej. 15-letni chłopiec został poddany innowacyjnej terapii modyfikacji komórek macierzystych szpiku kostnego, która trwała dwa lata i całkowicie wyleczyła go z rzadkiej choroby krwi. O przełomowych efektach leczenia i walki z anemią sierpowatą francuscy eksperci poinformowali w czasopiśmie ""New England Journal of Medicine. Anemia sierpowata to choroba, w której erytrocyty mają wydłużony, sierpowaty kształty, który znacznie utrudnia przepływ krwi oraz powoduje uszkadzanie narządów. Anemię sierpowatą wywołuje błąd genetyczny, który lekarze postanowili naprawić. Nowatorska terapia genowa naukowców z Paryża polega na pobraniu komórek macierzystych ze szpiku kostnego chorego oraz poddaniu ich genetycznej modyfikacji. W wyniku takiego zabiegu, za pomocą wirusów, wszczepiane jest poprawione DNA, tak aby produkowane były zdrowe krwinki. Jako pierwszy metodzie został poddany 15 letni chłopiec, którego terapia rozpoczęła się dwa lata temu. Jak piszą na łamach ""New England Journal of Medicine"" francuscy naukowcy dziecko od piętnastu miesięcy nie przyjmuje żadnych leków i nie ma objawów choroby. Zespół pod kierunkiem Mariny Cavazzany z Necker Children’s Hospital w Paryżu, wraz z firmą Bluebird Bio z Cambridge w stanie Massachusetts chcą powtórzyć taki zabieg na innych pacjentach, by sprawdzić, czy tę eksperymentalną metodę leczenia będzie można stosować na większą skalę. Terapii poddano jeszcze siedmiu kolejnych pacjentów, u których już widać poprawę."
http://wiadomosci.wp.pl/sejm-podjal-decyzje-minister-szyszko-zostaje-6104270160315521a,"Sejm podjął decyzję. Minister Szyszko zostaje Sejm odrzucił wniosek PO o wotum nieufności dla ministra środowiska Jana Szyszki. Przeciw wotum nieufności głosowały kluby PiS oraz Kukiz''15. Z kolei za odwołaniem ministra opowiedziały się kluby: PO, Nowoczesnej i PSL. Za wnioskiem Platformy Obywatelskiej o odwołanie ministra Szyszki głosowało 173 posłów, 262 było przeciw, a czterech wstrzymało się od głosu. Sejm wyraża wotum nieufności większością głosów ustawowej liczby posłów, czyli 231 głosami. W czwartek po południu podczas debaty nad wnioskiem politycy opozycji zarzucali ministrowi Szyszce m.in. ""hekatombę drzew w Polsce"" wywołaną obowiązującymi od nowego roku liberalnymi przepisami dot. wycinki drzew na prywatnych gruntach. Dowodzili, że minister działa na szkodę obywateli i polskiego środowiska, które powinien chronić. Szacuje się, że z powodu obowiązującej od początku roku ustawy liberalizującej wycinkę drzew, budżet państwa i budżety gmin straciły ponad 1 mld zł - przekonywał Stanisław Gawłowski z PO. Broniące ministra PiS odpowiadało, że wniosek jest kuriozalny i hucpiarski. Szefowa rządu Beata Szydło, zwracając się do opozycji, mówiła: Dziś kłamliwie alarmujecie, że lasy są zagrożone, a tak naprawdę wiecie, że nowe przepisy dotyczą tylko prywatnych działek i prawa Polaków do decydowania o tym, co dzieje się w ich ogródkach; to ""fake news"". Politycy PO negatywnie oceniali też m.in. politykę kadrową ministerstwa w podległych mu instytucjach, np. usuwanie z nich naukowców niepodzielających zdania ministra, a także ugodę sądową, na podstawie której fundacja Lux Veritatis otrzymała 27 mln na geotermię toruńską. Odnosząc się do odszkodowania, jakie zostało przyznane fundacji Lux Veritatis, PiS przekonywało, że umowa została zawarta w 2008 roku, a następnie w ""bezprzykładny sposób"" rozwiązana. - Gdyby nie ugoda sądowa, to byłoby 40 mln zł, a nie 26 mln zł - stwierdziła Anna Paluch (PiS). Sam Szyszko na zakończenie debaty zaproponował opozycji rozmowy. - Powtarzam prośbę i proponuję, żeby o Puszczy Białowieskiej mówić w Puszczy Białowieskiej w towarzystwie ludzi, którzy tam mieszkają i na bazie danych, które zostały zebrane. Bardzo proszę, żebyście państwo skorzystali, żebyśmy mogli spotkać się w Puszczy Białowieskiej i zobaczyć, w jaki sposób wyglądają siedliska Natury 2000, i w jaki sposób musimy chronić te siedliska zgodnie z prawem Unii Europejskiej - powiedział. Więcej na ten temat: Sonda WP: miażdżąca ocena pracy ministra Szyszki"
http://wiadomosci.wp.pl/manifestacja-poparcia-dla-rzadu-przed-sejmem-jeden-z-jej-uczestnikow-zaatakowal-posla-po-6104272902554753a,"Manifestacja poparcia dla rządu przed Sejmem: jeden z jej uczestników zaatakował posła PO Zwolennicy rządu przyszli w czwartek przed Sejm, by zademonstrować swoje poparcie dla gabinetu premier Beaty Szydło. Manifestację zorganizował Adam Borowski, przewodniczący warszawskiego Klubu ""Gazety Polskiej"". Jej niezbyt licznych uczestników wspierali leśnicy, ale też myśliwi i rolnicy, którzy zorganizowali manifestację poparcia dla ministra środowiska Jana Szyszko. Podczas pikiety doszło do przykrego incydentu: jeden z uczestników zaatakował posła PO Jana Grabca. Posłowie PO: Jan Grabiec i Marcin Kierwiński, wracali do Sejmu z obiadu. By do niego dotrzeć musieli przejść przez tłum manifestujących. Postanowili uwiecznić przebieg pikiety kręcąc filmiki wideo. Niestety, nie spotkało się to z ich zrozumieniem. Wykrzykiwali w ich stronę obraźliwe sformułowania: „Spier...j”, „do cyrku”, „na szubienicę”. Niezrażony niezbyt uprzejmym przyjęciem rzecznik prasowy PO Jan Grabiec postanowił wejść w tłum manifestujących. - W pewnym momencie zostałem uderzony w plecy, próbowano mi wytrącić aparat - opowiada Wirtualnej Polsce poseł Grabiec. Widać to wyraźnie na nagraniu, które umieścił na swoim profilu na Twitterze poseł PO. W pewnym momencie obraz zaczyna ""tańczyć"" (ok. 52 s. nagrania). Nagranie wywołało dyskusję w sieci. Część internautów uważa, że należy ukarać mężczyznę, który zaatakował posła. Inni zastanawiają się, czy po tej pikiecie policja również opublikuje wizerunki jej uczestników tak, jak miało to miejsce po manifestacji z 16 grudnia ubiegłego roku. Wirtualna Polska postanowiła zapytać posła Grabca, czy ma zamiar złożyć zawiadomienie w sprawie napaści. - Nie myślałem nad tym, muszę się zastanowić - powiedział rzecznik PO. Dodał, że gdyby zastosować analogię do wydarzeń z 16 grudnia ubiegłego roku, to pewnie należałoby tak postąpić. - Ale ja nie jestem aż tak wrażliwy na krytykę, jak minister Ziobro czy inni ministrowie rządu PiS - stwierdził poseł Grabiec. - Każdy ma prawo do wyrażania własnej opinii, a to, jak to robi, świadczy o nim - dodał. Więcej na ten temat: PO zarzuca rządowi brak zdecydowanych działań ws. nieprawidłowości podczas ochrony ŚDM Tylko w WP. Skandaliczne zachowanie dziennikarza. Rzecznik PO ujawnia: namawiamy opozycję do bojkotu TVP"
http://wiadomosci.wp.pl/dziejesie-18-30-muzeum-ii-wojny-swiatowej-otwarte-to-zapis-emocji-i-pamieci-tysiecy-polakow-6104258660877441a,"#dziejesię 18:30 Muzeum II Wojny Światowej otwarte. ""To zapis emocji i pamięci tysięcy Polaków"" Muzeum II Wojny Światowej w Gdańsku już dostępne dla zwiedzających. 2,5 tysiąca eksponatów, 240 stanowisk multimedialnych - to wszystko czeka na odwiedzających na niemal pięciu tysiącach metrów kwadratowych muzeum. - Ta wystawa to zapis emocji i pamięci tysięcy Polaków. Jest naszym dobrem ogólnonarodowym - mówił dziś podczas otwarcia dyrektor muzeum, prof. Paweł Machcewicz. Muzeum II Wojny Światowej mieści się w historycznym centrum Gdańska, przy pl. Władysława Bartoszewskiego 1, w bardzo bliskim sąsiedztwie gdańskiego Muzeum Poczty Polskiej działającego w budynku, który 1 września 1939 r. był miejscem jednego z pierwszych starć zbrojnych II wojny światowej. Zamiar utworzenia w Gdańsku Muzeum II Wojny Światowej ogłosił w 2007 r. ówczesny premier Donald Tusk. Działkę pod budowę placówki podarowało miasto Gdańsk. Prace budowlane ruszyły w sierpniu 2012 r., a otwarcie placówki planowano na 1 września 2014 r. Prace opóźniły się jednak, wzrosły też koszty budowy. Pierwotnie na ten cel polski rząd zarezerwował 358 mln zł, z czasem suma ta została zwiększona do około 449 mln zł. W ub.r. Ministerstwo Kultury i Dziedzictwa Narodowego zapowiedziało połączenie Muzeum II Wojny Światowej z Muzeum Westerplatte i Wojny 1939 (zostało powołane przez resort kultury w grudniu 2015 r.). Dyrekcja MIIWŚ oraz Rzecznik Praw Obywatelskich zaskarżyli decyzję ministerstwa do Wojewódzkiego Sądu Administracyjnego w Warszawie. Sąd wstrzymał wykonanie decyzji resortu do czasu rozpoznania sprawy. Ministerstwo zaskarżyło tą decyzję WSA: skarga ma zostać rozpatrzona 5 kwietnia."
http://wiadomosci.wp.pl/beata-szydlo-unia-europejska-utknela-na-mieliznie-ale-mamy-rozwiazanie-6104253389530241a,"Beata Szydło: Unia Europejska utknęła na mieliźnie, ale mamy rozwiązanie - Unia Europejska to jeden z najważniejszych projektów naszych czasów. To wielka idea, wzniosła wizja wspólnych celów i zadań. Podjęcie wspólnej odpowiedzialności za los Europy. Fundamentem zjednoczenia naszego kontynentu była potrzeba zbudowania nowego ładu. Pokoju i dobrobytu dla mieszkańców Europy. Najpierw współpraca miało czysto ekonomiczny charakter, ale przez lata w obliczu nowych wyzwań i potrzeb, zrozumieliśmy, że potrzebujemy bliższych i mocniejszych więzi także w innych obszarach - powiedziała premier w wystąpieniu, wyemitowanym w TVP i TVP Info. Szydło podkreśliła, że Unia Europejska, czyli wspólnota europejskich narodów, ma wielką wartość. - Przez te 60 lat UE się zmieniała, podejmowała różne decyzje, ewoluowała. Niestety nie zawsze były to słuszne kierunki. Od pewnego czasu widzimy, że wspólnota utknęła na mieliźnie. Zamiast iść do przodu, rozwijać się, rozmienia się na drobne - oceniła szefowa rządu. Według niej, Unia ""z wielkim zaangażowaniem rozwiązuje problemy, które albo sama wygenerowała, albo których znaczenie jest ograniczone"". - Natomiast ciężko i ospale reaguje na prawdziwe, realne zagrożenia i problemy. Brexit czy kryzys migracyjny to są punkty zwrotne dla Wspólnoty. Niestety Unia Europejska nie radzi sobie z nimi odpowiednio - stwierdziła premier Szydło. - I właśnie dlatego szybko potrzebujemy odtworzenia tego niezwykłego europejskiego ducha, który legł u podstaw naszej integracji. Tym co Ojcowie założyciele Wspólnoty nam zostawili było wskazanie, że są wspólne wartości i zasady, które łączą nas pomimo różnic. Było to przekonanie, że tylko na fundamencie chrześcijańskiego uniwersalnego przesłania można zbudować trwała strukturę łączącą narodu Europy - podkreśliła premier. Naszym europejskim zadaniem jest zawsze pochylić się nad człowiekiem, nad jego problemami i potrzebami; budować spokój i pokój, dobrobyt i bezpieczeństwo - podkreśliła premier. Beata Szydło oświadczyła, że na chwilę przed 60. rocznicą podpisania Traktatów Rzymskich warto mówić o pozostawionych przez ojców założycieli Wspólnoty wartościach i zasadach ""które łączą nas pomimo różnic"". - Naszym europejskim zadaniem jest zawsze pochylić się nad człowiekiem, nad jego problemami i potrzebami. Dbać o dobro wspólne, szanować różnice, które między nami są i pomimo tych różnic podążać za wspólnym celem. Budować spokój i pokój, dobrobyt i bezpieczeństwo - podkreśliła szefowa rządu. - Podziały, egoizmy, tworzenie w samej wspólnocie różnych grup dominacji, czy wpływu i patrzenie tylko przez pryzmat ich partykularnych interesów będą Wspólnotę podważać - zauważyła Beata Szydło. - Są tak samo szkodliwe, jak brak poszanowania do narodowych różnic czy funkcjonowanie tylko w ramach przerośniętych biurokratycznych form, które dziś są tak uciążliwe dla skutecznego działania instytucji wspólnoty - dodała premier. - Musimy zrobić wszystko by nie było żadnych następnych ""exitów""; by UE znowu miała siłę przeciwstawić się kryzysom i współdziałać w imię wspólnych wyzwań - powiedziała premier. Podkreśliła, że Polacy upominali się o europejskie wartości zanim powołano Unię Europejską, zanim do niej na trwałe i formalnie przystąpiliśmy. - To my, Polacy, przelewaliśmy krew za ""wolność naszą i waszą"". To my broniliśmy wartości Europy, mimo że ta Europa na jakiś czas nas opuściła. To Polacy pokazali, co naprawdę znaczy Solidarność - powiedziała szefowa rządu. Jak zauważyła, Polacy mają nieoceniony wkład w europejską wspólnotę. - To warto dziś głośno i mocno powiedzieć: Polska potrzebuje Europy tak samo mocno jak Europa potrzebuje Polski - dodała szefowa rządu. Dlatego - powiedziała - musimy i chcemy dziś podjąć ten wysiłek by Unię zmienić na lepsze. - Musimy zrobić wszystko by nie było żadnych następnych ""exitów"". By Unia znowu stała się tym organizmem, który ma siłę przeciwstawić się kryzysom i współdziałać w imię wspólnych wyzwań - dodała premier. - Tworzenie sztucznych podziałów w tym naszym gronie, mówienie o różnych prędkościach nie przyniesie oczekiwanych rezultatów. Będzie tylko jeszcze mocniej działać na rozbicie współpracy a nie na jej pogłębienie. My, państwa narodowe, musimy się wspierać i motywować by iść wspólną prędkością, we wspólnym kierunku - powiedziała premier Szydło. Zaznaczyła, że to może się udać, gdy wrócimy ""do tych pięknych europejskich korzeni, które nas połączyły"". - Do wspólnych zasad i wartości, szacunku dla narodowych różnic - dodała. - Ale jednocześnie do zgody na to, że tylko razem jesteśmy zdolni rozwijać potencjał naszego kontynentu i stawiać skuteczny opór zagrożeniom czasów, w których żyjemy - podkreśliła premier. Szydło powiedziała, że podpisane 60 lat temu Traktaty Rzymskie dały Europie nową formułę do rozwoju. - Dziś ponownie potrzebujemy takiego nowego silnego impulsu do działania i naprawy tego co zawodzi i źle działa - zaznaczyła. - Silna, niepodzielna Europa suwerennych państw - to wielka rzecz. Musimy podjąć ten wysiłek i to zadanie. Polska jest na nie gotowa - powiedziała premier Szydło."
http://wiadomosci.wp.pl/w-brytania-osiem-osob-zatrzymanych-i-podejrzewanych-o-przygotowywanie-ataku-6104261165085825a,"W.Brytania: osiem osób zatrzymanych i podejrzewanych o przygotowywanie ataku Osiem osób zatrzymanych podczas operacji po środowym zamachu w pobliżu brytyjskiego parlamentu jest podejrzewanych o przygotowywanie ataku terrorystycznego - poinformowała w czwartek londyńska policja. Podała, że dwie osoby ranne w zamachu walczą o życie. Wśród zatrzymanych są trzy kobiety Jak wynika z oświadczenia policji, siedem osób zostało zatrzymanych w Birmingham w środkowej części kraju, a jedna w Londynie. Większość trafiła w ręce policji w nocy ze środy na czwartek. Wśród zatrzymanych są trzy kobiety. W ramach śledztwa w związku ze środowym atakiem funkcjonariusze wciąż przeszukują domy w Walii, w Birmingham i we wschodnim Londynie. Zakończono już rewizje w Brighton i na południowym wschodzie Londynu. W śledztwie bierze udział około stu detektywów. Pięć osób nadal w stanie krytycznym Policja poinformowała też, że w środowym zamachu w centrum Londynu, oprócz policjanta Keitha Palmera, zginął 54-letni Amerykanin ze stanu Utah oraz pewna kobieta. Jej nazwiska nie podano na prośbę rodziny. - Pięć osób nadal jest w stanie krytycznym, a dwie mają obrażenia zagrażające życiu - czytamy w oświadczeniu. W środę po południu, 52-letni Khalid Masood wjechał samochodem w grupę ludzi na Moście Westminsterskim, a następnie próbował dostać się na teren parlamentu, raniąc śmiertelnie nożem policjanta strzegącego bramy wjazdowej. Wkrótce potem sprawca został zastrzelony przez interweniujące służby bezpieczeństwa. Masood, urodzony w hrabstwie Kent obywatel Wielkiej Brytanii, był wielokrotnie skazany za przestępstwa niezwiązane z działalnością terrorystyczną. Nie był jednak objęty żadnym z prowadzonych obecnie dochodzeń, a wcześniejsze informacje wywiadowcze nie wskazywały na to, że zamierza przeprowadzić zamach terrorystyczny - poinformowała policja."
http://wiadomosci.wp.pl/dziejesie-18-30-trzaskowski-o-deklaracji-szydlo-nie-tak-zalatwia-sie-sprawy-w-ue-6104252890063489a,"#dziejesię 18:30 Trzaskowski o deklaracji Szydło: nie tak załatwia się sprawy w UE Premier zapowiedziała, że jeśli w Deklaracji Rzymskiej nie znajdą się polskie postulaty to nie podpisze się pod dokumentem. Deklaracja ma zostać przyjęta przez unijnych przywódców w najbliższy weekend na specjalnym szczycie z okazji 60 lecia traktatów rzymskich, które rozpoczęły unijną integracje. Na czym zależy Polsce i czy jest szansa, że Europa nas posłucha - sprawdzał Marcin Mazur. - Znowu pani premier Szydło używa buńczucznej retoryki, szantażuje Unię. Nie tak załatwia się sprawy w UE - stwierdził poseł PO Rafał Trzaskowski. - Jesteśmy euroentuzjastami - przekonywał poseł PiS Jacek Sasin. - Chcemy, by UE w dalszym ciągu funkcjonowała i przetrwała ten kryzys, w którym się znalazła, dlatego jesteśmy zdecydowani twardo protestować, blokować te zapisy, które szłyby w odwrotnym kierunku - tłumaczył."
http://wiadomosci.wp.pl/sedzia-julia-przylebska-poczekajmy-na-koniec-postepowania-ipn-ws-mojego-meza-6104255149835393a,"Sędzia Julia Przyłębska: poczekajmy na koniec postępowania IPN ws. mojego męża Należy poczekać, jak zakończy się postępowanie IPN w sprawie mojego męża - powiedziała prezes Trybunału Konstytucyjnego sędzia Julia Przyłębska. Podkreśliła, że każdy może zapoznać się z dokumentami IPN nt. sprawy Andrzeja Przyłębskiego, ambasadora RP w Niemczech. ""Tak, ten fakt był znany"" - Oświadczenie zostało wydane przez ministerstwo spraw zagranicznych i w związku z tym uważam, że należy poczekać na to, jak zakończy się sprawa przed IPN - tak prezes TK odpowiedziała w TVP Info na pytanie o sprawę jej męża, którego oświadczenie lustracyjne bada IPN. Na pytanie, czy ""ten fakt"" był jej znany wcześniej, prezes TK odpowiedziała: ""tak, był znany"". - Wszystkie dokumenty zostały opublikowane. Każdy może zapoznać się z tymi dokumentami i zobaczyć, czy są tam jakieś dokumenty, które pokazują na współpracę - dodała sędzia Przyłębska. Na uwagę, czy sam fakt podpisania zobowiązania nie jest kompromitujący, odparła, że ""jest to kwestia oceny całokształtu sprawy na podstawie dokumentów"". 10 marca IPN udostępnił teczkę personalną tajnego współpracownika pseudonim ""Wolfgang"", dotyczącą Andrzeja Przyłębskiego. Z dokumentów z lat 1979-80 wynika, że TW ""Wolfgang"" ""został pozyskany do współpracy 11 czerwca 1979 roku"". Jak podano, w celu ""zapewnienia dopływu informacji operacyjnych dotyczących przejawów działalności antysocjalistycznej w środowisku studenckim w Poznaniu"". Sam Przyłębski mówił, że niewykluczone, iż szantażowany, pod groźbą nie tylko odmowy wydania paszportu, ale także relegacji ze studiów za kolportaż pism antykomunistycznych, mógł podpisać jakieś zobowiązanie. - Ale związane z tym, że będę ""uważny"" i ""ostrożny"" w Anglii, by nie podejmować współpracy ze środowiskami antyrządowymi w Wielkiej Brytanii i że opowiem o swoim pobycie w Anglii - mówił Przyłębski. Dodał, że to był czerwiec 1979 roku i po powrocie z Wlk. Brytanii, opowiedział o swoim pobycie. Mówił też, że po powrocie dwukrotnie poproszono go o spotkanie, które rozumiał jako kontynuację tej współpracy, lecz odmówił. Dodał, że w sprawie nie zostało spełnione kryterium tajności (to jeden z pięciu warunków uznania kogoś za ""kłamcę lustracyjnego"" - przyp. red.), bo o rozmowie w biurze paszportowym poinformował ""niektórych kolegów w akademiku oraz narzeczoną"". W tej sprawie pion lustracyjny IPN priorytetowo Na początku marca informowano, że weryfikacja przez IPN oświadczenia lustracyjnego Przyłębskiego nastąpi najwcześniej za miesiąc. Pion lustracyjny IPN działa w tej sprawie priorytetowo. Zgodnie z ustawą lustracyjną, jeśli prokurator pionu lustracyjnego IPN nabierze wątpliwości co do prawdziwości czyjegoś oświadczenia, kieruje sprawę do sądu, który może uznać daną osobę za ""kłamcę lustracyjnego"" (taka osoba traci pełnioną funkcję publiczną i nie może ich pełnić na czas od 3 do 10 lat - przyp. red.). IPN może też uznać, że nie ma wątpliwości do prawdziwości oświadczenia; wtedy nie kieruje wniosku do sądu. W oświadczeniu MSZ podkreślono, że resort nie ma informacji, by IPN podważył prawdziwość oświadczenia Przyłębskiego, w którym zaprzeczył on współpracy z SB. Resort zaznaczył, że Przyłębski kilkakrotnie przechodził procedurę sprawdzającą."
http://wiadomosci.wp.pl/polonia-po-spotkaniu-z-prezesem-pis-mamy-obawy-dotyczace-brexitu-6104238228534401a,"Polonia po spotkaniu z prezesem PiS: mamy obawy dotyczące Brexitu Przedstawiciele środowisk polonijnych, którzy spotkali się w Londynie z prezesem PiS Jarosławem Kaczyńskim, podkreślali, że rozmawiali między innymi o obawach dotyczących negocjacji w sprawie wyjścia Wielkiej Brytanii z UE i rozwoju polskich szkół sobotnich. ""Nic o nas bez nas"" - Wręczyliśmy prezesowi tradycyjną angielską herbatę, nie tylko dlatego, że znajdujemy się w Londynie, ale też dlatego, że wierzymy, że ta tradycyjna herbata przeniesie się na Europę. Mieszkając w Anglii coraz bardziej rozumiemy, że Europa powinna wyznawać tradycyjne wartości i pan premier obiecał, że tak jak walczył, tak będzie nadal, żeby to była Europa tradycyjnych wartości - mówił w rozmowie z polskimi mediami Sławomir Wróbel z konserwatywnej organizacji Great Poland i współautor programu TVP Polonia ""Magazyn z Wysp"". Jak dodał, rozmówcy zwrócili także uwagę Kaczyńskiego na to, że ""Polacy powoli stają się zakładnikami negocjacyjnymi"" w dyskusjach dotyczących planowanego wyjścia Wielkiej Brytanii z Unii Europejskiej. Według relacji Wróbla, prezes PiS ""powiedział, że to jeden z głównych punktów, o których chce rozmawiać z premier May"". - Nic o nas bez nas - podkreślił. ""Rozmowa przebiegła w uroczej atmosferze"" Z kolei Irena Perkins, inna uczestniczka spotkania, powiedziała, że rozmowa z szefem PiS ""przebiegła w uroczej atmosferze"". - Wymienialiśmy nasze poglądy na temat potrzeb Polaków i działalności Polaków tutaj: co mamy robić, w czym rząd polski może nam pomóc - opowiadała dodając, że wśród kluczowych zagadnień pojawiły się ""sprawy socjalne, ubezpieczenia społeczne, ale też szkoły polskie, żeby je usprawnić w związku z nową ustawą o nauczaniu polskiego"". Po rozmowach z przedstawicielami Polonii Kaczyński wyjechał na Downing Street, gdzie spotkał się z brytyjską premier Theresą May."
http://wiadomosci.wp.pl/krakow-nie-przyjmie-dzieci-z-aleppo-miasto-nie-znalazlo-podstaw-prawnych-6104228955669633a,"Kraków nie przyjmie dzieci z Aleppo. Miasto nie znalazło podstaw prawnych Kraków nie przyjmie dzieci z Aleppo - taką decyzję podjął prezydent Jacek Majchrowski. O ich zaproszenie do tego miasta zwróciła się w grudniu Polska Misja Medyczna. Według portalu wyborcza.pl miasto przez kilka miesięcy sprawdzało możliwości prawne związane z udzieleniem pomocy medycznej pięciorgu dzieci z Syrii, które potrzebują operacji założenia protez. Niestety, ale ich nie znalazło. ""Cudzoziemcy mogą korzystać z pomocy społecznej wyłącznie wtedy, gdy mają miejsce zamieszkania i przebywają w Polsce. Zakres podmiotowy określony ustawą (...) jest jednoznaczny i nie przewiduje wyjątków. Tym samym należy stwierdzić, że obywatele Syrii, którzy nie ubiegaliby się w Polsce o zezwolenia na pobyt ani o uzyskanie statusu uchodźcy lub ochrony uzupełniającej, ani o uzyskanie zgody na pobyt ze względów humanitarnych lub zgody na pobyt tolerowany, w takiej sytuacji nie mogliby korzystać ze świadczeń pomocy społecznej” - napisały w oświadczeniu władze miasta. Magistrat zapewnił jednak, że gotowy jest ""do udzielenia pomocy organizacyjnej w zakresie kontaktu z instytucjami i organami administracji publicznej oraz podmiotami leczniczymi w ramach kompetencji jednostki samorządu terytorialnego"". Zaprosić piątki dzieci do Krakowa jednaj nie zamierza, bo nie ma do tego podstaw. - Dziś skupiamy się na współpracy z Sopotem, który chce przyjąć Syryjczyków. To wszystko co mogę powiedzieć w tej sprawie - skomentowała odmowę portalowi wyborcza.pl Ewa Piekarska z Polskiej Misji Medycznej. Więcej na ten temat: 20-latka opowiedziała o swoim życiu w targanej wojną Syrii. ""Wybaczam im, mimo że zabijają moich przyjaciół"" Polski rząd nie zgodził się, żeby Sopot przyjął do siebie 10 sierot z syryjskiego Aleppo Sieroty z Aleppo, które trafią do Polski to ""dorośli mężczyźni""? Sprawdziliśmy"
http://wiadomosci.wp.pl/sprawa-faktur-mateusza-kijowskiego-z-prokuratury-w-warszawie-do-legnicy-6104216806085249a,"Sprawa faktur Mateusza Kijowskiego z prokuratury w Warszawie do Legnicy Prokuratura Okręgowa w Legnicy będzie prowadzić postępowanie sprawdzające ws. usług świadczonych przez Mateusza Kijowskiego na rzecz Komitetu Obrony Demokracji i rozliczeń z tego tytułu - postanowiła Prokuratura Krajowa; postępowanie było do tej pory prowadzone w Warszawie. - Decyzja ma na celu usprawnienie działań prokuratury i wiąże się z obciążeniem Prokuratury Okręgowej w Warszawie wieloma innymi postępowaniami. Dlatego sprawa trafi do Legnicy - powiedziała rzeczniczka Prokuratury Krajowej Ewa Bialik. Od stycznia Prokuratura Okręgowa w Warszawie analizowała kilka zawiadomień w sprawie świadczenia i rozliczania usług Kijowskiego świadczonych na rzecz KOD. Jak informował wtedy PAP rzecznik warszawskiej prokuratury Michał Dziekański, zawiadomienia składały osoby prywatne. Jedno z nich złożył także były skarbnik KOD. - Analizujemy je pod kątem możliwej kwalifikacji prawnej, a także zasadności połączenia ich do jednego postępowania - dodał Dziekański. Nie chciał spekulować, jakie ewentualnie artykuły Kodeksu karnego mogłyby wchodzić w grę. Według dziennika ""Rzeczpospolita"", pieniądze ze zbiórek publicznych na KOD trafiały do firmy lidera KOD Mateusza Kijowskiego i jego żony Magdaleny Kijowskiej. Chodzi o faktury na łączną kwotę 91 tys. 143,5 zł. Kijowski mówił, że pieniądze, które trafiły na konto spółki MKM-Studio, nie pochodzą ""z puszek"", to były darowizny. Kijowski zapowiadał, że przedstawi informacje i dokumenty wyjaśniające okoliczności sprawy finansowania. Przeprosił za przyczynienie się do kryzysowej sytuacji w KOD. Już po ujawnieniu sprawy przez media został wybrany na lidera mazowieckiego KOD. Fakturami Kijowskiego powinna się zająć prokuratura - oceniała w styczniu rzeczniczka PiS Beata Mazurek. - Mateusz Kijowski kłamał jeszcze kilka dni temu. Na pytanie, z czego się utrzymuje, odpowiadał, że wspiera go rodzina. Tymczasem faktury pokazują zupełnie co innego - dodała. Informację o przeniesieniu postępowania z Warszawy do Legnicy jako pierwszy podał portal PolskieRadio.pl."
http://wiadomosci.wp.pl/ryszard-czarnecki-w-dziejesienazywo-o-piotrze-gllinskim-ma-poczucie-ze-tvp-jest-czescia-jego-imperium-a-przeciez-ona-jest-niezalezna-od-rzadu-6063406730572929a,"Ryszard Czarnecki w #dziejesięnażywo o Piotrze Gllińskim: ma poczucie, że TVP jest częścią jego imperium, a przecież ona jest niezależna od rządu Jak na ministra kultury, to rzeczywiście ostre słowa. Na początku kariery Gliński pojechał ostro w kwestii Teatru Polskiego i jego byłego dyrektora, posła Krzysztofa Mieszkowskiego. Te media, które go teraz chwalą, wtedy go krytykowały - powiedział w #dziejesięnażywo europoseł PiS Ryszard Czarnecki. Dziennikarka Kamila Biedrzycka-Osica powiedziała Czarneckiemu, że nie wierzy, iż nie oglądał materiałów TVP zarzucających organizacjom pozarządowym niejasne przepływy finansowe z budżetu państwa.  - W TVP od pewnego czasu próbuje się zupełnie niepotrzebnie prowadzić krucjatę przeciw sektorowi pozarządowemu. Przykro mi, że w TVP - po zmianie, na którą harowałem tyle lat - jest taki dom wariatów - powiedział w programie ""Gość Wiadomości"" w TVP wicepremier i minister kultury Piotr Gliński. Skrytykował materiały na temat organizacji pozarządowych przygotowywane przez dziennikarzy telewizji zarządzanej przez Jacka Kurskiego. Zarzucił im również brak profesjonalizmu. - Ta sytuacja jest dowodem, że TVP jest niezależna od rządu, to dobrze. Skoro wypowiedź jest krytykowana przez opozycję i PiS, to może TVP nie jest taka najgorsza. Gliński pokazał, że jest człowiekiem i puściły mu nerwy - powiedział europoseł PiS Ryszard Czarnecki w #dziejesięnażywo. - Byłem zaskoczony, że wicepremier przeprasza za materiały w telewizji publicznej. Ma poczucie, że to jest część jego imperium, a przecież TVP jest niezależna od rządu. Gdyby Gliński był szefem Radiokomitetu w PRL, to by mógł przepraszać. A moim zdaniem TVP nie ma nic wspólnego z jego resortem - podkreślił Czarnecki. Zdaniem europosła, burza wokół gwałtownej reakcji wicepremiera nie będzie miała konsekwencji politycznych i ""włos z głowy mu nie spadnie"". - Nie ma żadnych powodów, aby przepraszać za materiały przygotowywane przez niezależną stację telewizyjną - powiedziała rzeczniczka PiS Beata Mazurek portalowi 300polityka.pl. - Bardzo szanuję telewizję publiczną. Generalnie szanuję media. Bardzo często podchodzę do nich krytycznie. Uznaję, że to była opinia pana premiera Glińskiego, nie stanowisko rządu - stwierdziła w RMF FM szefowa MEN Anna Zalewska, komentując niedzielną krytykę TVP w wywiadzie Piotra Glińskiego dla ""Wiadomości"". Więcej na ten temat: Ludzie mediów zaskoczeni po słowach Glińskiego #dziejesięnażywo Jak na spór Piotra Glińskiego i TVP zareaguje kierownictwo PiS? Gościem programu będzie europoseł tej partii Ryszard Czarnecki Awantura o katastrofę smoleńską i ekshumacje ofiar. Radosław Sikorski jednym wpisem ""zaorał"" Jacka Karnowskiego"
http://wiadomosci.wp.pl/dziejesienazywo-jak-na-spor-piotra-glinskiego-i-tvp-zareaguje-kierownictwo-pis-gosciem-programu-bedzie-europosel-tej-partii-ryszard-czarnecki-6063373053277313a,"#dziejesięnażywo Jak na spór Piotra Glińskiego i TVP zareaguje kierownictwo PiS? Gościem programu będzie europoseł tej partii Ryszard Czarnecki ""To jest jakiś koszmar. Państwo żeście oszaleli"" - ciąg dalszy sporu Piotra Glińskiego z Telewizją Publiczną. Wicepremier ostro skrytykował TVP na jej własnej antenie po niedzielnych Wiadomościach. Jego zdaniem, chodzi o nierzetelne materiały o organizacjach pozarządowych. Czy to otwarta wojna wicepremiera rządu PiS z medium kontrolowanym przez partię rządzącą? Jak na spór Glińskiego i TVP zareaguje kierownictwo PiS? Między innymi o tym wiceprzewodniczący Parlamentu Europejskiego Ryszard Czarnecki (PiS). Część publicystyczną #dziejesięnażywo prowadzi Kamila Biedrzycka-Osica. Severin Freund zwycięzcą pierwszego w tym roku konkursu skoków narciarskich w Kuusamo. Punkty zdobyło czterech Polaków, a najlepszy z nich Maciej Kot, był ósmy. O tym, w jakiej formie jest obecnie kadra skoczków i czego możemy spodziewać się po Polakach w tym sezonie opowie Grzegorz Wojnarowski z WP SportoweFakty. Wyemitujemy też fragment rozmowy Michała Bugno z legendarnym polskim skoczkiem Wojciechem Fortuną. Kuba po Fidelu Castro. Czy Hawanę czeka demokratyzacja? Czy nowy prezydent USA Donald Trump poszuka nowego otwarcia w stosunkach z wyspą? Zapytamy Sławomira Sierakowskiego z ""Krytyki Politycznej"" i Kamilę Baranowską z ""Do Rzeczy"". Podczas wyborów w USA nieprawdziwe informacje rozchodziły się w mediach społecznościowych szybciej, niż te prawdziwe. Co piątego tweeta o wyborach stworzył „bot” czyli komputer. Za częścią z tych informacji mógł stać wywiad rosyjski. Czy i jak media społecznościowe wpłynęły na kampanię w USA i wpływają na bieżącą politykę? Co to jest ""bańka facebookowa"" i jak bronić się przed zalewem nieprawdziwych informacji w internecie? Między innymi o tym Łukasz Mężyk z portalu 300polityka.pl i Maciej Gajewski z chip.pl i spidersweb.pl Zabił dwie osoby na drodze, wyszedł warunkowo i jeździ z kolegami po mieście, namawia do wykroczeń, a wszystko to nagrywa i wrzuca do internetu. O skrajnych przypadkach głupoty za kółkiem ale i o absurdach polskiego wymiaru sprawiedliwości w sprawach piratów drogowych porozmawiamy z Juliuszem Szalkiem z WP Moto. Zamknięte ulice i objazdy dla komunikacji miejskiej. W Warszawie ruszyła budowa trzech nowych stacji drugiej linii metra. Utrudnienia może odczuć nawet 260 tyś. mieszkańców Woli i Bemowa. O tym gdzie będą największe utrudnienia, ile potrwa budowa i jak uniknąć korków opowie reporterka Wirtualnej Polski Karolina Jakobsche. Lifestyle. Program prowadzą: Kamila Biedrzycka-Osica i Patryk Ignaczak Kuba oczyma zwykłych ludzi. Kuba epoki Fidela Castro i po jego śmierci. Co mówi zwykli ludzie? Jak Polacy widzą to, co działo się w Hawanie przez ostatnie lata i jak Kuba może wyglądać w przyszłości. O tym porozmawiamy z Adamem Kwaśnym, szefem Towarzystwa Przyjaciół Kuby, a także z Brianem Damem, współtwórcą filmu dokumentującego życie Kubańczyków, członkiem ekipy ""Reporterzy Samozwańcy"". ""Przeżyłam rytuał kambo"" - w studiu Wirtualnej Polski Natalia Łuczak, kobieta, która opowie na czym polega ta ceremonia, stosowana przez szamanów z lasów amazońskich. Kto może wziął udział w tym rytuale? Dlaczego zdecydowała się na tego rodzaju zabieg. Czy kambo może zmienić życie? Czy seks bez zgody drugiej osoby można usprawiedliwić? Według najnowszego sondażu Eurobarometru nieco ponad 30% Polaków uważa, że tak. Jeszcze gorzej wypadają takie kraje jak Rumunia, czy Węgry. Na przeciwległym biegunie jest Szwecja i Hiszpania. Dlaczego mieszkańcy krajów Europy Środkowo-Wschodniej wypadają w tej kwestii tak kiepsko? Czy kiedykolwiek można usprawiedliwić taką sytuację? Bo alkohol, bo narkotyki? O tym porozmawiamy z szefową Fundacji Feminoteka Joanną Piotrowską i seksuologiem, prof. Zbigniewem Lwem-Starowiczem. ""Byłem fotografem prezydenta"". Wielokrotny laureat polskich konkursów fotografii prasowej, m.in. Grand Press Photo, Newsreportaż, BZWBK Press Photo. Za reportaż z konfliktu zbrojnego w Gruzji otrzymał w 2009 trzecią nagrodę w konkursie World Press Photo. Wojciech Grzędziński, były osobisty fotograf prezydenta RP, Bronisława Komorowskiego w studiu Wirtualnej Polski. A na koniec sztuka iluzji. Maciej Pęda, przedstawiciel młodego pokolenia iluzjonistów. Czym jest magia XXI wieku? Jak dziś trzeba zaciekawić widza? (WP/oprac. Marek Grabski)"
http://wiadomosci.wp.pl/dziejesienazywo-miriam-shaded-jestem-bezpieczniejsza-w-polsce-niz-jakakolwiek-kobieta-na-zachodzie-6062394212745857a,"#dziejesięnażywo Miriam Shaded: jestem bezpieczniejsza w Polsce, niż jakakolwiek kobieta na Zachodzie W Polsce jestem dużo bezpieczniejsza niż którakolwiek kobieta na Zachodzie. Tam już jest Europa zislamizowana, jest mnóstwo muzułmanów, przestępczość wzrasta dużo szybciej. Każda kobieta może zostać w każdym momencie napadnięta - powiedziała w programie #dziejesięnażywo Miriam Shaded. - Należy chronić Polskę i Polaków przed tym, co im grozi, i dlatego działam - dodała prezeska Fundacji Estera w rozmowie z Małgorzatą Serafin. Facebook zablokował konto Miriam Shaded po tym, jak upubliczniła wiadomości i seksualne groźby, wysyłane do niej przez Osamę J. Konto zostało już odblokowane. W programie #dzejesięnażywo Shaded zdradziła, jak wyglądało nękanie. Przyznała, że wiadomości od mężczyzny dostawała od około roku, jednak na początku po prostu nie odpisywała i nie zwracała na nie uwagi. Wyjaśniła, że wcześniej były to głównie wyzwiska i nie było to nic groźnego, zaś jej zaniepokojenie wzbudziły pogróżki, w których Osama J. groził jej uprowadzeniem. - Teraz też przetłumaczyłam wiadomości z języka arabskiego - bo to były wiadomości na przemian po arabsku i po polsku. Wynikało z nich, że wspiera też ISIS. Tłumaczył mi, że ""wszyscy muzułmanie wspierają ISIS"" - mówiła prezeska Fundacji Estera. Dodała, że nabrała podejrzeń, iż mężczyzna, który ją nęka, może należeć do zorganizowanej grupy przestępczej, która porywa kobiety. - To były tego typu pogróżki w stosunku do mnie - powiedziała. Dodała, że po upublicznieniu korespondencji od mężczyzny i jego danych odezwali się do niej ludzie z jego uczelni. - Pisali, że to jest pierwszy raz, kiedy on ma problemy z policją, że podobno ma grubą teczkę. Dodatkowo finansował budowanie bomb w państwie palestyńskim, więc nie jest to osoba z czystą kartą - podkreśliła. Poinformowała, że przekazała wszystkie informacje o mężczyźnie policji, ABW i Straży Granicznej. Gotowy jest też wniosek do prokuratury w tej sprawie. Pytana, czy nie zachowuje się prowokacyjnie, wygłaszając publicznie ostre opinie na temat islamu, Shaded wyjaśniła, że mówi przede wszystkim o ideologii. - Zawsze to podkreślam, to nie jest wina muzułmanów, że się urodzili w takiej, a nie innej ideologii, bo nie mają po prostu wyboru. Tam nie ma wolności religijnej - powiedziała. Wyjaśniła, że ""takie są zapiski w Koranie"". - Czy ktoś będzie to robił, czy nie, to już jest kwestia indywidualna - czy to jest gorliwy muzułmanin, czy nie. To że Koran ma takie zapiski i nakazuje w ten sposób postępować z niewiernymi i z chrześcijankami, to już jest zupełnie inna kwestia. Ja tłumaczę ludziom, co mówi Koran, jaka to jest ideologia i czego naucza. A zupełnie czymś innym jest to, jaka jest osoba prywatnie, czy w to wierzy, czy uznaje tę ideologię, czy nie. Albo czy zdaje sobie sprawę z tego, co tam jest napisane - zaznaczyła. Zapytana, czy nie boi się o swoje bezpieczeństwo, odpowiedziała: - Oczywiście, że się boję, ale jak tak patrzę, to jestem dużo bezpieczniejsza w Polsce niż którakolwiek kobieta na Zachodzie, bo tam już jest Europa zislamizowana, jest mnóstwo muzułmanów, przestępczość dużo bardziej wrasta. Jak kobiety wracają do domu, to każda może zostać w każdym momencie napadnięta - mówiła. - Ja uważam, że należy chronić Polskę i Polaków przed tym, co im grozi, i dlatego działam. Uważam, że lepiej teraz działać, niż potem walczyć w wojnie. Lepiej działać przepisami prawnymi, uchronić się przez zagrożeniem, przed którym stoimy - dodała. Przyznała, że najgorsze są pogróżki podsłuchane w rozmowach prowadzonych po arabsku. - Znam dużo osób, które znają język arabski biegle. Jak słyszą różne dyskusje muzułmanów na mój temat, to za każdym razem pojawia się informacja, że chcą mnie zabić albo szukają mojego miejsca zamieszkania, więc to na pewno są niepokojące informacje - powiedziała. Odnosząc się do hejtu w internecie, stwierdziła, iż ""nie jest aż tak intensywny, porównując do innych znanych osób"". - W ogóle jak są publikowane jakiekolwiek artykuły, to myślę, że dużo hejtu się wylewa, nie wiem dlaczego. Jest to - wydaje mi się - trochę przykra cecha Polaków - dodała. Magdalena Wojnarowska"
http://wiadomosci.wp.pl/grzegorz-schetyna-o-przemowieniu-witolda-waszczykowskiego-logika-wypowiedzi-a-la-macierewicz-6062393959637633a,"Grzegorz Schetyna o przemówieniu Witolda Waszczykowskiego: logika wypowiedzi a la Macierewicz To jest taka logika wypowiedzi a la Antoni Macierewicz. Nie jestem zwolennikiem tworzenia takich agresywnych wypowiedzi, które tak naprawdę niczego nie zmieniają - stwierdził Grzegorz Schetyna w programie #dziejesienazywo w Wirtualnej Polsce. Tak skomentował wypowiedź szefa polskiej dyplomacji Witolda Waszczykowskiego o Rosji. - Patrzymy obecnie na wschód z coraz większym niepokojem, iż Rosja może znów wejść na drogę agresji i budowania nowego imperium, a my znów możemy stać się jej ofiarą - powiedział minister. Waszczykowski w czwartek podczas wykładu w dublińskim think tanku Institute of International and European Affairs. Zdaniem gościa Kamili Biedrzyckiej-Osicy ""polska polityka wschodnia musi być polityką Unii Europejskiej jako całości"". - Polska musi być częścią tej wspólnoty i musi mieć wpływ na to jak Unia Europejska będzie budować relacje z Rosją - stwierdził lider PO. Pytany czy źle się stało, iż Waszczykowski postawił tak sprawę i powiedział, że boimy się Rosji, odparł, że jego zdaniem ""nie były to jakieś szkodliwe słowa"". - To jest prawdziwa diagnoza trudnych relacji, ale relacji Europy z Rosją - stwierdził lider Platformy. - Potrzebny jest głos całej Unii Europejskiej, on nie może się dzielić na głosy starej Europy, zachodniej Europy i Europy Środkowej. Ten głos musi być wspólny. Dlatego tak ważny jest polski wpływ na politykę europejską - podkreślił Schetyna. Zobacz cała rozmowę z Grzegorzem Schetyną Oprac.: Violetta Baran"
http://wiadomosci.wp.pl/dziejesienazywo-schetyna-zbudujemy-system-polityczny-ktory-pokona-panstwo-pis-6062361918178433a,"#dziejesięnażywo Schetyna: zbudujemy system polityczny, który pokona ""państwo PiS"" - Patrzę na wszystkie sondaże z wielkim dystansem. Nie chcę być szefem opozycji, chcę prowadzić partię, która wygra wybory (...) Zbudujemy partię, system polityczny, który pokona ""państwo PiS"" - mówił w programie #dziejesięnażywo Grzegorz Schetyna. W rozmowie z Kamilą Biedrzycką-Osicą przewodniczący PO zadeklarował współpracę ze wszystkimi, ""chcących zbudować skuteczny blok demokratyczny, który stanie za trzy lata wyborach przeciwko PiS i Kaczyńskiemu."" Pytany o swój słaby wynik w sondażu zaufania (2 proc.) Grzegorz Schetyna stwierdził, że ""ma jeszcze czas"" (aby ludzie go pokochali - przyp. red.). - Nie wierzę w miłość do partii politycznych, nawet tak miłych i przyjemnych jak PO. Wierzę jednak w skuteczność - powiedział. Spytany o współpracę z Nowoczesną w opozycji przyznał, że ""mogłaby być lepsza"". - To jest kwestia dojrzałości w polityce - wyjaśnił. Pan dzisiaj mówi: Ryszardzie Petru zapraszam do nas? - pytała Kamila Biedrzycka-Osica. - Tak, ja zapraszam wszystkich, którzy będą chcieli zbudować skuteczny blok demokratyczny, który stanie za trzy lata wyborach przeciwko PiS i Kaczyńskiemu - mówił szef PO. - Wielu mówi, że kondycja merytoryczna Ryszarda Petru pozostawia wiele do życzenia - drążyła prowadząca. - Ale nie zmienia to faktu, że ta świeżość i energia jest w partiach, które powstały ostatnio. Platforma ma swoją 16-letnią historię, to nie jest partia, która będzie lekka, uśmiechnięta i frywolna, bo to już jest innego rodzaju rozdanie polityczne - odpowiedział gość #dziejesięnażywo. Zobacz całość rozmowy z Grzegorzem Schetyną Magdalena Wojnarowska Więcej na ten temat: Katastrofa smoleńska. Antoni Macierewicz nie ma złudzeń: nastąpił zmasowany atak dezinformacyjny, ale zbliża się godzina prawdy"
http://wiadomosci.wp.pl/grzegorz-schetyna-o-gabinecie-cieni-po-polacy-zasluguja-na-alternatywe-6062358889071745a,"Grzegorz Schetyna o gabinecie cieni PO: Polacy zasługują na alternatywę Chcemy poważnej alternatywy, gabinetu cieni w stylu demokracji zachodnich, w stylu brytyjskim, dobrej recenzji rządu - mówił w programie #dzieje się na żywo lider PO Grzegorz Schetyna. Pytany przez prowadzącą program Kamilę Biedrzycką-Osicę, czy jeśli PO wygra za 3 lata wybory, to zostanie premierem zapowiedział,  że ""szef PO będzie kandydatem na premiera"". - A zakłada pan, że może już nie być szefem PO za trzy lata? - dopytywała prowadząca program. - Zakładam, że będę szefem i że wygramy wybory, ale dzisiaj chcę mówić o ciężkiej pracy i o wyzwaniu, a nie o tym co będzie za 3 lata - odparł Schetyna. - Musimy zasłużyć, dowieść, że jesteśmy gotowi, na tyle przygotowani z dobrym programem, żeby Polacy na nas zagłosowali - dodał. Pytany o to, czy nie jest jeszcze za wcześnie na instytucję gabinetu cieni w polskiej demokracji stwierdził, że PO ma 3 lata, by ""udowodnić, że taka formuła ma sens"". - Uważam, że Polsce i Polakom jest to potrzebne, żeby mieć alternatywę - stwierdził gość programu #dziejesienazywo. Zobacz całą rozmowę z Grzegorzem Schetyną Oprac.: Violetta Baran"
http://wiadomosci.wp.pl/dziejesienazywo-nowe-otwarcie-po-kamila-biedrzycka-osica-i-malgorzata-serafin-rozmawiaja-z-grzegorzem-schetyna-6062324519236225a,"#dziejesięnażywo Nowe otwarcie PO? Kamila Biedrzycka-Osica i Małgorzata Serafin rozmawiają z Grzegorzem Schetyną Po pierwszym posiedzenie gabinetu cieni PO partia zapowiada regularne recenzowanie działań ministrów rządu PiS i ofensywę medialną. Czy to prawdziwe nowe otwarcie w Platformie i czy partia wyszła już na prostą po wyborczej porażce? O tym z liderem PO Grzegorzem Schetyną będą rozmawiać Małgorzata Serafin i Kamila Biedrzycka-Osica. Opublikowała seksualne groźby pod swoim adresem - Facebook zablokował jej konto. W #dziejesięnażywo z Miriam Shaded, Prezes Fundacji Estera porozmawiamy m.in. o internetowym hejcie. Dwukrotna medalistka olimpijska Maja Włoszczowska nie tylko o sporcie w rozmowie z dziennikarzem WP SportoweFakty Michałem Bugno. Przegląd wydarzeń tygodnia z pogranicza polityki, społeczeństwa i showbiznesu z redaktorami serwisów Pudelek.pl Sandrą Hajduk i WP Gwiazdy Piotrem Grabarczykiem. Tegoroczny Czarny Piątek czyli szaleństwo wyprzedaży już dzisiaj. Reporterka Wirtualnej Polski Karolina Jakobsche odwiedzi jedno z warszawskich centrów handlowych, by dowiedzieć się na jakie promocje najchętniej polują Polacy i jakie produkty cieszą się największym powodzeniem klientów. Lifestyle. Prowadzą Małgorzata Serafin i Małgorzata Ohme Modny zabieg wydzieliną z żaby kambo śmiertelnie niebezpieczny? 30-letnia Halina T. z Grodziska Mazowieckiego to ofiara prawdopodobnie nieudanego zabiegu kambo, który cieszy się coraz większą popularnością. Na czym on polega? Dlaczego coraz więcej osób decyduje się na tak niebezpieczne rytuały? Na co jeszcze gotowi są ludzie, by się oczyścić, odchodzić, poprawić zdrowie? O tym z porozmawiamy z Baszarem El-Helou, psychodietetykiem. Jak rozwodzą się Polacy? Niepokojące dane wskazujące na rosnącą liczbę rozwodów. Dlaczego tak się dzieje? Jak wygląda rozwód po polsku? Czy Polacy nie chcą, a może nie potrafią ratować związków? O tym z Justyną Marciniak, rozwódka i psycholog Ewa Woydyłło. Jak w praktyce działają gogle VR? W programie autorski test WP Tech tego urządzenia. Kolory na jesienną depresję. Specjalista od psychologii koloru i visual merchandisingu dr Marek Borowiński poradzi jak poprawić sobie nastrój kolorem, jak się, czyli psychologia kolory w stroju na jesień-zimę i nie tylko. Skąd się bierze presja na bycie idealną? Jak kobiety sobie mogą z nią poradzić? Rozmowa o poczuciu wartości, komforcie współczesnych kobiet, ale też w jaki sposób złe myślenie o sobie wpływa na życie zawodowe i osobiste. O tym coach - Karolina Cwalina. Oprac. Magdalena Wojnarowska"
http://wiadomosci.wp.pl/dziejesienazywo-bielan-sady-sa-uwiklane-w-afere-reprywatyzacyjna-wiec-jej-nie-wyjasnia-gasiuk-pihowicz-komisja-stanie-sie-sadem-ludowym-6062018623239297a,"#dziejesięnażywo Bielan: sądy są uwikłane w aferę reprywatyzacyjną, więc jej nie wyjaśnią. Gasiuk-Pihowicz: komisja stanie się sądem ludowym Sądy są uwikłane w aferę reprywatyzacyjną, podejmowały w tej sprawie bardzo podejrzane decyzje. Nie mam zaufania do wymiaru sprawiedliwości, jeśli chodzi o wyjaśnienie akurat tej afery - powiedział w programie #dziejesięnażywo wicemarszałek Senatu Adam Bielan (PiS), komentując powołanie przez rząd komisji weryfikacyjnej ds. wyjaśnienia afery reprywatyzacyjnej w Warszawie. Tymczasem zdaniem posłanki Nowoczesnej Kamili Gasiuk-Pihowicz, istnieje duża obawa, że komisja stanie się ""sądem ludowym na niewygodnych polityków"". - W tym skandalu, aferze reprywatyzacyjnej mamy uwikłanie władz samorządowych, wymiaru sprawiedliwości: sędziów, adwokatów, biznesmenów, mafii. Sądy podejmowały w tej sprawie bardzo podejrzane decyzje. Zdaje się, że cały czas były dwa składy orzekające, które ""przyklepywały"" decyzje o przekazywaniu olbrzymiego majątku, działek wartych 150-160 mln złotych, na podstawie świstka papieru, z którego wynikało, że osoba mająca w tej chwili 140 lat przekazywała prawa do działki jakiemuś adwokatowi. W tej sprawie sądy są uwikłane, nie mam zaufania do wymiaru sprawiedliwości, jeśli chodzi o wyjaśnienie akurat tej afery - mówił polityk PiS w rozmowie z Kamilą Biedrzycką-Osicą. Z kolei Kamila Gasiuk-Pihowicz (Nowoczesna) wskazywała, że komisja ds. weryfikacji nie jest potrzebna. - Absolutnie trzeba wyjaśnić kwestię nieprawidłowości, do jakich doszło przy reprywatyzacji w Warszawie, ale mamy do tego instytucje już istniejące - prokuraturę z bardzo szerokimi kompetencjami, organy administracji i sądy powszechne. Więc wszystkie te organy, których kompetencje zostały przyznane komisji, tak naprawdę mają te kompetencje i mogą działać - mówiła posłanka Nowoczesnej. - Polska Konstytucja nie daje podstaw do powoływania takich organów, które mają pełnić jakąś szczególną funkcję, mają mieć pomieszane kompetencje z trzech działów: administracji, sądownictwa i prokuratury, a ta komisja, w mojej ocenie, ma właśnie tak bardzo pomieszane kompetencje. Wkraczają one np. w wymiar sprawiedliwości, bo komisja będzie miała prawo np. nakazywać składanie wniosków nakazujących sądowi dokonywanie wpisów lub zawieszanie postępowania, które toczą się przed Sądem Najwyższym. Co więcej, będą tego dokonywali 
politycy, osiem osób wybranych przez Sejm, które nawet nie muszą mieć wykształcenia prawniczego. Ta ustawa mówi o tym, że te osoby muszą się znać np, na rynku nieruchomości albo mieć wykształcenie prawnicze, czyli tak naprawdę nie muszą mieć - podkreślała parlamentarzystka. Jej argumentów nie podzielił Adam Bielan. - Jeżeli zgadzamy się, że była afera i wiemy kto podejmował decyzje: pani prezydent i urzędnicy jej podlegli, wymiar sprawiedliwości, sędziowie, adwokaci, którzy reprezentowali te strony, to ja odrzucam taki tok myślenia, że teraz te podmioty, które są uwikłane w tę aferę, będą tę aferę wyjaśniać - wskazywał. Wicemarszałek Senatu podkreślał, że ""bardzo ważnym elementem tej komisji jest pełna jawność"". - Ja uważam, że mieszkańcy Warszawy, obywatele całej Polski mają prawo dowiedzieć się, kto i w jaki sposób podejmował takie podejrzane decyzje. W jaki sposób przekazywano działki warte 150-160 mln zł (...) ludziom, którzy nie mieli nic wspólnego ze spadkobiercami. (...) Takiej afery, jeśli chodzi o polskie samorządy, w III Rzeczpospolitej nie było - podkreślił Bielan. - Skoro mamy do czynienia z tak gigantyczną aferą, trwającą właściwie od 27 lat jak nie dłużej, jak ma sobie poradzić 8-osobowy zespół pod przewodnictwem jednej osoby, mianowanej przez rząd PiS - odparowała Gasiuk-Pihowicz. - Na samym początku już wiemy, że ta komisja nie poradzi sobie ze sprawdzeniem i zweryfikowanie wszystkich spraw, z którymi mieliśmy do czynienia w Warszawie. To było kilka tysięcy spraw - podkreślała posłanka Nowoczesnej. Jej zdaniem, ""państwo powinno się koncentrować na tym, jak usprawniać działania agend rządowych: prokuratury, sądów i administracji, a nie tworzyć jakieś nowe, jakieś ekstraordynaryjne sądy ludowe"". - Pomieszanie polityki z brakiem merytoryczności członków tej komisji, może doprowadzić do tego, jest duże ryzyko, że to będzie po prostu taki sąd ludowy na polityków niewygodnych - dodała. Magdalena Wojnarowska Więcej na ten temat: Sejm zajmie się projektami ustaw ws. reprywatyzacji w Warszawie"
http://wiadomosci.wp.pl/dziejesienazywo-adam-bielan-a-co-mial-zrobic-prezydent-uciekac-6061988452205185a,"#dziejesięnażywo Adam Bielan: a co miał zrobić prezydent, uciekać? -  Ja w ogóle nie widzę tutaj błędu pana prezydenta. Co miał zrobić, uciekać? - pytał w programie #dziejesięnażywo wicemarszałek Senatu, Adam Bielan. Polityk PiS skomentował w ten sposób sytuację z sobotniej gali ""Super Expressu"", podczas której występująca tam piosenkarka Doda podała tort Andrzejowi Dudzie w bardzo skąpym stroju, odsłaniającym m.in. pośladki. Sprawa wywołała ogromne poruszenie w mediach. - Mówienie o próbie skompromitowania pana prezydenta jest dużą przesadą. Na tego rodzaju imprezach łączy się świat showbiznesu ze światem polityki. Jeżeli łączymy te dwa światy, to czasem są tego rodzaju zgrzyty - zaznaczył Bielan. Pytany o to, dlaczego Andrzej Duda w ogóle pojawił się na gali ""Super Expressu"", która odbywała się okazji 25-lecia istnienia tytułu, Bielan wskazał, że to druga w kraju największa gazeta pod względem sprzedaży. - Praktycznie wszyscy politycy udzielają wypowiedzi ""SE"", (...) ale podstawą funkcjonowania polityków jest współpraca z mediami, bo przez nie docierają do wyborców. Wiec trudno się dziwić panu prezydentowi - dodał. - Te zdjęcia będą żyły przez następne lata i będzie dużo śmiechu z tego w mediach społecznościowych - powiedziała z kolei Kamila Gasiuk-Pihowicz z Nowoczesnej. Podczas sobotniej gali, na której obecny był m.in. Andrzej Duda, jedną z atrakcji był koncert Dody z zespołem Virgin. Poza wykonaniem największych swoich przebojów piosenkarka pomogła przy krojeniu urodzinowego tortu. Jako pierwszy, kawałek ciasta z rąk artystki otrzymał prezydent. Kontrowersje wywołał fakt, jak podczas tego zdarzenia wyglądała artystka - była bowiem ubrana w półprzezroczysty kostium z koronki, który odsłaniał m.in. jej pośladki. Wpadka prezydenta? Pojawiły się opinie, że sytuacja z gali tabloidu była wpadką prezydenta. Zdaniem Mirosława Oczkosia, specjalisty ds. marketingu politycznego, Andrzej Duda faktycznie ma problemy wizerunkowe, a najpoważniejszym z nich jest dyrektor Biura Prasowego Kancelarii Prezydenta, Marek Magierowski, który się na to stanowisko ""nie nadaje"". - ""Króla czyni dwór"". Żyjemy w czasach wizerunku, polityka jest rodzajem showbiznesu - podkreślił ekspert. Jego zdaniem prezydent niekoniecznie powinien w ogóle pojawić się na takiej imprezie, jak 25-lecie ""Super Expressu"". Zauważył, że Andrzej Duda świetnie radził sobie w kampanii wyborczej, ale później to jego otoczenie ""gdzieś uciekło"". - Nie ma tego pomysłu, bo to nie jest pierwsza taka wpadka - ocenił. Magdalena Wojnarowska"
http://wiadomosci.wp.pl/dziejesienazywo-czy-doda-obrazila-prezydenta-goscmi-programu-beda-adam-bielan-pis-i-kamila-gasiuk-pihowicz-nowoczesna-6061958046385281a,"#dziejesięnażywo Czy Doda obraziła prezydenta? Gośćmi programu będą Adam Bielan (PiS) i Kamila Gasiuk-Pihowicz (Nowoczesna) Skąpy strój, tort i niezręczna mina prezydenta Andrzeja Dudy, czyli burza wokół stroju Doroty ""Dody"" Rabczewskiej podczas gali z okazji 25-lecia ""Super Expressu"". Czy artystka obraziła prezydenta, czy tylko postawiła go w niezręcznej sytuacji? I czy wręczając mu tort gwiazda nie naruszyła procedur bezpieczeństwa? O tym porozmawiamy z Adamem Bielanem, wicemarszałkiem Senatu z PiS i Kamilą Gasiuk-Pihowicz z Nowoczesnej. Część publicystyczną #dziejesięnażywo prowadzi Kamila Biedrzycka-Osica. Gimnazjaliści z pierwszych klas, którym powinie się w tym roku noga wrócą do podstawówki? Przez reformę edukacji rządu PiS to całkiem realny scenariusz. I czy czeka nas ogólnopolski strajk generalny nauczycieli? O kontrowersjach najnowszej reformy edukacji porozmawiamy z nauczycielami: Łukaszem Ługowskim i Danutą Kozakiewicz. Trzęsienie ziemi w polskim szczypiorniaku. Lijewski, Bielecki i Szmal rezygnują z gry w reprezentacji Polski w piłce ręcznej. O to, jak kadra ręcznych poradzi sobie bez swoich ikon, zapytamy Michała Kołodziejczyka z WP SportoweFakty i Agnieszkę Golę-Rakowską, reżyser i publicystkę sportową. Projekt Komisji ds. Reprywatyzacji jest gotowy - poinformowało Ministerstwo Sprawiedliwości. Jak będzie działała komisja i co ma szansę wyjaśnić oraz czy komisja stanie się batem PiS na opozycję? Między innymi o tym porozmawiamy z Pawłem Lisickim z „Do Rzeczy” i Marcinem Celińskim z „Liberte!” Trwają Dni Honorowego Krwiodawstwa. W programie pokażemy specjalny autobus służący do pobierania krwi i porozmawiamy o tym jak wygląda oddawanie krwi, dlaczego warto to robić i komu pomagamy. To wszystko w relacji na żywo reporterki WP Agnieszki Kopacz. Lifestyle. Program prowadzą: Kamila Biedrzycka-Osica i Katarzyna Krupa Doda wręcza tort Andrzejowi Dudzie i… pokazuje pośladki. Czy doszło do wizerunkowego skandalu? Czy to zdjęcie przejdzie do historii prezydenckich skandali? Kto zyska, a kto straci na tym wydarzeniu - między innymi o tym porozmawiamy z Mirosławem Oczkosiem, ekspertem od wizerunku politycznego. Specjalista oceni też działalność Pierwsze Damy. Zmarł dokładnie 25 lat temu. Jeden z najlepszych wokalistów i kompozytorów na świecie, Freddie Mercury miałby teraz 70 lat. Odszedł wyczerpany wirusem HIV 24 listopada 1991 roku. O tej barwnej, pełnej kontrastów postaci porozmawiamy z Rafałem Rutkowskim, aktorem, stunduperem i fanem twórczości Mercury’ego oraz Romanem Rogowieckim, dziennikarzem muzycznym. Black Friday już jutro. W każdy ostatni piątek listopada, a pierwszy po Dniu Dziękczynienia, Amerykanie czekają na to, by szturmem zdobywać sklepy. ""Czarny Piątek"" (Black Friday), jest uznawany za początek sezonu zakupów przed świętami Bożego Narodzenia. O szalonym Czarnym Piątku - Magda Jagnicka, stylistka, Glamour. Włosy przed zimą - regeneracja, trendy, stylizacje - rozmowa sponsorowana przez „Joannę”. W studiu Justyna Duszyńska i Karolina Sabała. (WP/oprac. Marek Grabski)"
http://wiadomosci.wp.pl/osmiu-sedziow-tk-wnioskuje-o-zwolanie-zgromadzenia-ogolnego-z-udzialem-prezydenta-6109437834745473a,"Ośmiu sędziów TK wnioskuje o zwołanie Zgromadzenia Ogólnego z udziałem prezydenta Ośmioro sędziów Trybunału Konstytucyjnego zaapelowało do prezes Julii Przyłębskiej o zwołanie Zgromadzenia Ogólnego z udziałem prezydenta. W  liczącym 6 stron liście bardzo krytycznie odnoszą się do rządów nowej prezes, a właściwie upełnomocnionego przez nią sędziego Mariusza Muszyńskiego. Siedmiu ""starych"" sedziów oraz  Piotr Pszczółkowski  chcą rozmawiać o przywróceniu zgodnej z prawem działalności Trybunału, zakłóconej od czasu, kiedy funkcję prezesa objęła Julia Przyłębska - informuje rmf24.pl. Sędziowie krytykują sprzeczne z prawem kształtowanie składów orzekających w poszczególnych sprawach i uniemożliwianie części sędziów orzekania. Zwracają uwagę na fakt, że funkcję prezesa TK faktycznie pełni, na mocy udzielonego mu przez Julię Przyłebską pelnomocnictwa, sędzia Mariusz Muszyński. Zarzucają jej, że pełnomocnictwo to wykracza poza zakres wskazany w ustawie. Autorzy wniosku krytykują także ograniczanie jawności rozpraw i swobody wypowiedzi sędziów. Oto treść listu opublikowana przez rmf24.pl  Zdaniem ośmiu sędziów TK, w związku z ""nadzwyczajnymi powodami uzasadniającymi zwołanie Zgromadzenia Ogólnego"", na jego posiedzeniu powinien być obecny prezydent Andrzej Duda, która z racji pełnienia tego urzędu, ""czuwa nad przestrzeganiem Konstytucji"". Żródło: rmf24.pl"
http://wiadomosci.wp.pl/rakiety-z-usa-spadly-na-syrie-donald-tusk-daje-jasny-komunikat-potrzebne-rozwiazania-przeciwko-barbarzynskim-atakom-6109432069572225a,"Rakiety z USA spadły na Syrię. Donald Tusk daje jasny komunikat: ""potrzebne rozwiązania"" przeciwko barbarzyńskim atakom Około 60 pocisków rakietowych Tomahawk uderzyło w syryjską bazę Szajrat. To reakcja USA na atak chemiczny wojsk Baszara el-Asada. Głos w tej sprawie zabrał szef Rady Europejskiej Donald Tusk. - Atak USA pokazał potrzebne działanie przeciw atakom chemicznym - oświadczył Donald Tusk. Według niego, są to ""potrzebne rozwiązania"". Nazwał wydarzenia w prowincji Idlib, w którym zginęły 72 osoby ""barbarzyńskimi"" ""barbarzyńskimi"". ""UE będzie współpracowała ze Stanami Zjednoczonymi, aby skończyć z przemocą w Syrii"" - napisał na Twitterze Tusk. Około 60 pocisków rakietowych Tomahawk uderzyło w bazę sił powietrznych Szajrat, na południowy wschód od miasta Hims.  Była to reakcja USA wcześniejszy atak chemiczny w Syrii, o który Waszyngton oskarżył reżim Baszara el-Asada. Z punktu widzenia trwającej od 6 lat wojny domowej w Syrii amerykański atak niewiele zmienia - uważa Jarosław Kociszewski z Wirtualnej Polski.  Według niego, zniszczenie bazy Szajrat i zgromadzonych tam maszyn jest ciosem dla Damaszku, ale nie wpłynie znacząco na sytuację militarną. Dodał, że skuteczniejsze byłoby wprowadzenie strefy zakazu lotów nad Syrią i uniemożliwienie armii prezydenta Asada bombardowania zbuntowanych miejscowości z użyciem samolotów i śmigłowców zrzucających beczki wypełnione materiałami wybuchowymi i złomem.  Syryjskie samoloty rozpyliły silnie toksyczny gaz sarin, stosowany jako bojowy środek trujący, który wnika do organizmu przez drogi oddechowe i skórę."
http://wiadomosci.wp.pl/prezydent-andrzej-duda-obok-tego-aktu-barbarzynstwa-swiat-nie-mogl-przejsc-obojetnie-6109423204337281a,"Prezydent Andrzej Duda:  obok tego aktu barbarzyństwa świat nie mógł przejść obojętnie Prezydent Andrzej Duda wyraził pełne poparcie dla operacji militarnej USA w Syrii. - Zleciłem szefowi Biura Bezpieczeństwa Narodowego przygotowanie specjalnego raportu sytuacyjnego - poinformował w specjalnym oświadczeniu. ""Polska z całą mocą potępia zbrodnie popełniane na cywilach i apeluje, by cała społeczność międzynarodowa jeszcze mocniej zaangażowała się w przywrócenie pokoju w Syrii, zatrzymanie szaleństwa wojny, przerwanie spirali przemocy"" - podkreślił Duda. ""Decyzja prezydenta Donalda Trumpa o ataku na jedną z syryjskich baz lotniczych była reakcją na użycie przez wojska reżimu Baszara al-Assada broni chemicznej przeciwko ludności cywilnej. Obok tego aktu niewyobrażalnego barbarzyństwa cywilizowany świat nie mógł przejść obojętnie"" - napisał prezydent. Prezydent podkreślił, że Polska wspiera działania amerykańskiej administracji w tym zakresie - jako sojusznik USA, lecz także jako państwo solidarne z ofiarami wojny domowej w Syrii. ""Staramy się o niestałe członkostwo w Radzie Bezpieczeństwa ONZ również po to, by głośno, w sposób bezkompromisowy, mówić o naruszeniach prawa międzynarodowego i o cierpieniach ludzi dotkniętych konfliktami zbrojnymi w różnych częściach świata"" - dodał. Prezydent poinformował również, że został poinformowany przez stronę amerykańską o szczegółach operacji. ""Zleciłem także szefowi Biura Bezpieczeństwa Narodowego przygotowanie specjalnego raportu sytuacyjnego"" - napisał Andrzej Duda.  W nocy z czwartku na piątek z amerykańskich okrętów na Morzu Śródziemnym wystrzelono 59 pocisków samosterujących Tomahawk na syryjską bazę lotniczą Szajrat w prowincji Hims. Była to odpowiedź na atak chemiczny na opanowaną przez rebeliantów miejscowość Chan Szajchun w prowincji Idlib. USA oskarżyły o niego reżim prezydenta Syrii Baszara el-Asada. W ataku chemicznym zginęło 86 osób, w tym 30 dzieci. Władimir Putin nazwał atak  ""jawnym aktem agresji wobec suwerennej Syrii""."
http://wiadomosci.wp.pl/ewa-kopacz-jestem-gotowa-stanac-przed-trybunalem-stanu-za-smolensk-bede-miala-argumenty-zeby-skutecznie-sie-bronic-6109421702784641a,"Ewa Kopacz: Jestem gotowa stanąć przed Trybunałem Stanu za Smoleńsk. Będę miała argumenty, żeby skutecznie się bronić Wniosek o postawienie Ewy Kopacz przed Trybunałem Stanu? Była premier powiedziała, co o tym myśli. - Jeżeli ci, którzy nie mieli odwagi i nie byli na tyle humanitarni i wrażliwi, żeby pojechać na miejsce katastrofy smoleńskiej, będą stawiać taki wniosek, to ja będę się bronić. Będę miała argumenty, żeby bronić się skutecznie - mówi była premier Ewa Kopacz, pytana w internetowej części programu ""Gość Radia ZET” o możliwość stanięcia przed Trybunałem Stanu. Zaznacza, że nie pojechała do Smoleńska po to, żeby robić politykę. „Nie dzieliłam bliskich na tych z PiS-u i tych nie z PiS-u. Wiedziałam, jak bardzo ważną rzeczą dla nich jest, by ktoś za nich pomyślał o tym, żeby mieli jedzenie, transport, żeby mieli gdzie się pomodlić itp. – tłumaczy Kopacz. Dodaje, że jeśli ma dziś za to odpowiadać, to jest gotowa. - Jeśli będzie taka konieczność, to oczywiście stanę przed Trybunałem Stanu – mówi gość Konrada Piaseckiego. Wiceprzewodnicząca PO, pytana o opozycję odpowiada, że dziś cała opozycja powinna być w jednej wielkiej koalicji. - Chciałabym, żeby w wyborach samorządowych ci z opozycji, którzy się dziś ścigają, próbują udowodnić, kto jest lepszy, usiedli z nami i powiedzieli: sprawdźmy w których miastach możemy wystawić wspólnych kandydatów – dodaje Ewa Kopacz. Dopytywana o to, z kim byłaby w stanie usiąść do stołu, wylicza Nowoczesną, PSL, całą lewicę i Unię Europejskich Demokratów. Miałaby wątpliwości tylko co do Kukiz’15. Źródło: Radio Zet"
http://wiadomosci.wp.pl/suwalki-nielegalni-imigranci-zatrzymani-6109416712779393a,"Suwałki: nielegalni imigranci zatrzymani Straż graniczna zatrzymała nielegalnych imigrantów w Suwałkach. W pięcioosobowym fiacie podróżowało dziesięciu Wietnamczyków. Pomagał im Czeczen, który był kierowcą samochodu. Jak poinformowała mjr Katarzyna Zdanowicz ze Straży Granicznej, samochód na litewskich numerach rejestracyjnych został zatrzymany do kontroli. W fiacie stilo na tylnej kanapie siedziało sześć osób, a w bagażniku było jeszcze trzech innych nielegalnych imigrantów.  Wietnamczycy nie mieli przy sobie dokumentów pozwalających na wjazd do Polski. W piątek zostali przekazani stronie litewskiej. Kierowcy samochodu grozi proces za organizowanie nielegalnego przekroczenia granicy i kara do 8 lat więzienia.  W tym roku w województwie podlaskim zatrzymano już 18 osób próbujących nielegalnie wjechać do Polski, a w całym 2016 roku zatrzymano 113 osób."
http://wiadomosci.wp.pl/ujawniono-list-do-bbn-mon-tlumaczy-degradacje-oficerow-6109403746658433a,"Ujawniono list do BBN. MON tłumaczy degradacje oficerów Następny list pomiędzy Andrzejem Dudą a Antonim Macierewiczem wyciekł do mediów. Resort Antoniego Macierewicza tłumaczy prezydentowi decyzje o degradacjach w Służbie Kontrwywiadu Wojskowego. List MON do BBN jest odpowiedzią na interpelację Marka Biernackiego, który dwukrotnie pytał prezydenta o powody zdegradowania oficerów SKW. Z tego powodu BBN na polecenie Andrzeja Dudy wysłało pismo do MON. ""GPC"" dotarła do odpowiedzi resortu obrony. Chodzi o zdegradowanego do stopnia szeregowca Krzysztofa Duszę i Magdalenę Ejsmont-Brzeską. MON zarzuca byłemu dyrektorowi Centrum Eksperckiego Kontrwywiadu NATO wyniesienie ściśle tajnych dokumentów i ich nieuprawnione przechowywanie. Powodem degradacji miał być kontakt z mediami po nocnej akcji MON z Bartłomiejem Misiewiczem w siedzibie CEK NATO. Natomiast Magdalenę Ejsmont-Brzeską uznano winną przewinień dyscyplinarnych w związku z nieprawidłowościami w CEK NATO.  W ujawnionym liście MON stwierdziło, że degradacje oficerów SKW były konieczne i wynikały ze stawianych im zarzutów. Resort Obrony odpiera też zarzuty, że odwołanie Duszy z funkcji dyrektora CEK NATO dokonano bezprawnie. Według MON, Dusza zostały wskazany na swoją funkcję w liście intencyjnym ministrów obrony Polski i Słowacji, który nie był wiążący dla ministerstwa.  Źródło: WP, Gazeta Polska Codziennie"
http://wiadomosci.wp.pl/magdalena-ogorek-zaatakowana-w-kosciele-i-po-studio-polska-znamy-szczegoly-spawy-6109400345954433a,"Magdalena Ogórek zaatakowana w kościele i po ""Studio Polska"". Znamy szczegóły spawy Do dwóch niepokojących wydarzeń z udziałem Magdaleny Ogórek i jej rodziny doszło w sobotę i niedzielę 1 i 2 kwietnia. Jak dowiedziała się Wirtualna Polska, Ogórek została zaatakowana chwilę po zakończeniu programu „Studio Polska”, a następnie przez inna osobę następnego dnia w kościele na mszy świętej, gdzie poturbowano męża dziennikarki. Policja bada powiązanie obu ataków.  Jak mówi nam Magdalena Ogórek, faktycznie doszło do dwóch zdarzeń, podczas których w bezpośredni sposób osoby trzecie chciały naruszyć nietykalność cielesną byłej kandydatki SLD na prezydenta.  - Pierwsze wydarzenie miało miejsce już w trakcie a później chwilę po zakończeniu sobotniego programu „Studio Polska”. Jedna z pań na widowni bardzo agresywnie zwracała się w moim kierunku, następnie po nagraniu rzuciła się w moją stronę, wykrzykując groźby karalne. W porę zareagowała obsługa i udało się ją wyprowadzić, ale czekała później prawie godzinę pod siedzibą telewizji. Musiałam wychodzić tylnymi drzwiami - opowiada Ogórek.  Jak udało nam się ustalić, po tym incydencie wzmocniono ochronę w budynku Telewizji Polskiej oraz bezpośrednio przy prowadzeniu programu, na publiczność którego wstęp mają osoby postronne.  Do drugiego, znacznie poważniejszego incydentu doszło natomiast w niedzielę 2 kwietnia podczas porannej mszy dla dzieci w warszawskim sanktuarium św. Andrzeja Boboli.  - Chwilę spóźniliśmy się na mszę - relacjonuje Magdalena Ogórek. - Przed drzwiami czekał na mnie, córkę i męża jakiś rosły mężczyzna, który nie chciał nas wpuścić. Szarpał mojego męża, ale niezrażeni tym weszliśmy do kościoła z innej strony. Niestety podczas kazania okazało się, że ten człowiek po prostu wtargnął do wnętrza, zaczął krzyczeć w moim kierunku i zatrzymał się pod samym ołtarzem. Obok było prawie 40 dzieci, on stał na wyciągnięcie ręki od nich z szaleństwem w oczach. Rodzice zamarli. Po chwili ten mężczyzna rzucił się na nas. Mąż po wszystkim skończył z otarciami, ale udało nam się przy interwencji innych wiernych, jezuitów i proboszcza bezpiecznie opuścić sanktuarium - relacjonuje dziennikarka. Jak dodaje, policja natychmiast została wezwana na miejsce zajścia, ale zanim zdążyła przyjechać, mężczyzna uciekł.  Sprawę bada prokuratura na Mokotowie i jak przyznają śledczy, całe dochodzenie prowadzone jest z uwzględnieniem obu tych zajść, które mogły być ze sobą powiązane. Jak potwierdza oficer prasowy Komendanta Rejonowego Policji Warszawa II asp. sztab. Robert Koniuszy: „Przesłuchani zostali pierwsi świadkowie, złożone zostało zawiadomienie o popełnieniu przestępstwa”.  - Nie dam się zastraszyć tymi atakami, w niedziele otrzymałam od współpracowników i przyjaciół ogromne wsparcie. Naprawdę niepokojący był jednak fakt, że wszystko obserwowała moja córka i inne dzieci w kościele - mówi WP Magdalena Ogórek.  Według naszych ustaleń, które potwierdził proboszcz parafii św. Andrzeja Boboli, mężczyzna który wtargnął na teren świątyni i zakłócił przebieg mszy świętej, od dłuższego czasu obserwował miejsce ataku. Nie był jednak znany lokalnej społeczności. Marcin Makowski dla Wiadomości WP"
http://wiadomosci.wp.pl/marszalek-sejmu-rozdaje-kary-dla-poslow-mamy-nowa-liste-osob-lamiacych-regulamin-6109392284288641a,"Marszałek Sejmu rozdaje kary dla posłów. Mamy nową listę osób ""łamiących regulamin"" Pojawiło się nowe zestawienie Kancelarii Sejmu ws. posłów PO ""łamiących regulamin"". Chodzi o słynne już posiedzenie z 16 grudnia. Na obecnej liście jest trzech posłów, wszyscy z Platformy Obywatelskiej.  Do zestawienia osób, które przeszkadzały w prowadzeniu obrad Sejmu, dotarła 300POLITYKA.  Od razu wyjaśniamy, powstało ono na podstawie stenogramów i zostało zlecone przez marszałka Marka Kuchcińskiego. Chodzi o słynne już posiedzenie z dnia 16 grudnia i debatę budżetową. Na obecnej liście ""przeszkadzaczy"" są posłowie PO: Sławomir Nitras, Jan Grabiec i Jarosław Urbaniak. Co ciekawe, kilka tygodni temu, prezydium ukarało finansowo sześcioro posłów PO, w tym m.in. Sławomira Nitrasa, Jana Grabca i Monikę Wielichowską, za ""złamanie Regulaminu Sejmu"". Nitras i Grabiec zostali ukarani podwójnie. ""Chcę panu powiedzieć: za darmo będę pracował. Nie przestraszy pan nas. Przyjmuję tę karę i czekam na następną, jeśli pan jest gotowy ją wymierzyć"" - skomentował sytuację Nitras. Poseł Nitras był jedną z osób, która okupowała Sejm po feralnych wydarzeniach z 16 grudnia. - Czuwamy w Sejmie. ""Okupacja"" to retoryka narzucona przez PiS. Dyżurujemy w sali plenarnej, bo wiemy, że jak wyjdziemy, to marszałek ją zamknie, ""aresztuje Sejm"" - mówił Telewizji WP w ubiegłym roku. Ostatnio pisaliśmy, że poseł Sławomir Nitras w ramach akcji #Misiewicze pyta na Twitterze o Rafała Muchę, pełniącego obowiązki dyrektora Oddziału Zespołu Elektrowni Dolna Odra S.A. Nitras napisał, że Mucha, brat zastępcy szefa Kancelarii Prezydenta, do niedawna jeszcze pracował jako szef Przedsiębiorstwa Usług Komunalnych w Gryfinie i ""zajmował się sprzątaniem ulic tego pięknego miasta"".  ""Ma brata ministra, więc został prezesem wielkiej elektrowni"" - ironizował poseł."
http://wiadomosci.wp.pl/beata-mazurek-wniosek-o-wotum-nieufnosci-to-odslona-walki-o-przywodztwo-w-opozycji-6109381020993153a,"Beata Mazurek: wniosek o wotum nieufności to odsłona walki o przywództwo w opozycji Wniosek PO o wotum nieufności dla rządu to odsłona walki o przywództwo w opozycji; nie damy się wciągnąć w awanturnictwo, będziemy mówić o faktach i obnażać manipulacje PO - powiedziała rzecznik PiS Beata Mazurek w Sejmie przed debatą nad wnioskiem Platformy. Według rzeczniczki PiS, wniosek ten jest niczym innym tylko odsłoną walki o przywództwo w opozycji i ""pokazywaniem, kto jest ważniejszy czy PO, czy Nowoczesna"". - Przykre, że takie awanturnictwo będzie miało tu miejsce - powiedziała Beata Mazurek. Rzeczniczka PiS oświadczyła, że przez ostatnie półtora roku rząd i PiS pokazali, że jeśli się rządzi uczciwie i uczciwie gospodaruje się pieniędzmi, to można wprowadzać dobre dla Polaków zmiany. - Będziemy konsekwentni w realizacji naszego programu - zapowiedziała Mazurek. - Będziemy mówić o faktach i obnażać manipulacje PO - dodała.  - Nie damy się wciągnąć w awanturnictwo - oświadczyła rzeczniczka PiS."
http://wiadomosci.wp.pl/sondaz-dla-polska-the-times-pis-z-poparciem-343-proc-6109380354606721a,"Sondaż dla ""Polska The Times"": PiS z poparciem 34,3 proc. PiS może spać spokojnie, bo poparcie dla partii rządzącej wcale nie spada. Takie wnioski płyną z najnowszego sondażu dla „Polski The Times” i siedemnastu regionalnych dzienników. Na PiS chce zagłosować niemal tyle samo osób co w ostatnich wyborach. Sondaż przeprowadzono na przełomie marca i kwietnia na próbie 8 tys. osób. Na PiS chce zagłosować 34,3 proc. wyborców i jest to tylko o 3 punkty procentowe gorszy rezultat od wyników wyborów z 2015 roku. Również różnica pomiędzy partią rządzącą i PO wcale aż tak bardzo nie maleje. Na PO chciałoby zagłosować 26,2 proc. wyborców. To oznacza, że nawet uwzględniając błąd statystyczny, PiS ma bezpieczną przewagę nad największą partią opozycyjną.  Do Sejmu weszłyby jeszcze cztery inne partie. Na trzecim miejscu znalazła się Nowoczesna z poparciem 10,8 proc. ankietowanych. Z najnowszego sondażu dla „Polski The Times” wynika, że Kukiz’15 i PSL cieszą się względnie stałym poparciem i w następnych wyborach wejdą do Sejmu. Na te partie chce zagłosować odpowiednio 9,8 i 5,2 proc. wyborców.  Również w tym sondażu do Sejmu z wynikiem 5,5 proc. poparcia weszłoby SLD, które w ostatnich kilku badaniach uzyskuje podobne rezultaty. Takie samo poparcie partia zanotowała w ostatnim sondażu dla „wSieci” i „wPolityce”.  Źródło: Polska The Times"
http://wiadomosci.wp.pl/zamach-w-londynie-zmarla-kolejna-ranna-osoba-6109403864471681a,"Zamach w Londynie: zmarła kolejna ranna osoba Zmarła turystka z Rumunii, która została zepchnięta do Tamizy z Mostu Westminsterskiego. O śmierci z powodu doznanych obrażeń poinformowała londyńska policja. Bilans ofiar ataku terrorystycznego wzrósł do sześciu osób.  Andreea Cristea w dniu zamachu wraz ze swoim chłopakiem zwiedzała stolicę Wielkiej Brytanii. Mężczyzna w wyniku ataku doznał tylko złamania kości śródstopia. Według ambasadora Rumunii, chłopak planował się oświadczyć Andreei w dniu ataku. BBC podaje, że według rumuńskiego ambasadora w Londynie samochód zamachowcy wjechał na chodnik i potrącił chłopaka, a następnie zepchnął kobietę z Mostu Westminsterskiego.  ""Po ponaddwutygodniowej walce nasza ukochana i niezastąpiona Andreea - cudowna córka, siostra, partnerka, oddana przyjaciółka i najbardziej wyjątkowa oraz najbardziej kochająca życie osoba, jaką możecie sobie wyobrazić - została brutalnie wyrwana z naszego życia"" – napisała w oświadczeniu rodzina Rumunki.  Rodzina 31-latki zapowiedziała, że przekaże na cele charytatywne wszystkie zebrane po zamachu pieniądze, które miały być przeznaczone na rehabilitację. Do ataku terrorystycznego doszło 22 marca po południu. Khalid Masood wjechał samochodem w grupę ludzi na Moście Westminsterskim, a następnie próbował dostać się na teren parlamentu, raniąc śmiertelnie nożem policjanta strzegącego bramy wjazdowej. Wkrótce potem sprawca został zastrzelony przez interweniujące służby bezpieczeństwa. Khalid Masood urodził się w w 1964 roku w hrabstwie Kent jako Adrian Russell Ajao. Według brytyjskich mediów po przejściu na islam mężczyzna wyjechał do Arabii Saudyjskiej. Po powrocie do kraju mieszkał razem z żoną i dziećmi w Birmingham. Kilkakrotnie był skazywany za napaści, w tym za spowodowanie ciężkiego uszczerbku na zdrowiu, a także za posiadanie broni i wykroczenia przeciwko porządkowi publicznemu"
http://wiadomosci.wp.pl/amerykanie-ostrzelali-syryjska-baze-reakcje-sojusznikow-usa-6109398911657601a,"Amerykanie ostrzelali syryjską bazę. Reakcje sojuszników USA ""Pełne poparcie"", ""dobre ostrzeżenie dla przestępczego reżimu"", ""pozytywne posunięcie"" - to najczęściej pojawiające się reakcje sojuszników USA na atak przeprowadzony w nocy na bazę syryjskich sił rządowych na wschodzie kraju. Brytyjski minister obrony Michael Fallon oświadczył, że szef Pentagonu James Mattis przed  atakiem na syryjską bazę lotniczą  zwracał się do Wielkiej Brytanii o opinię, czy reżim prezydenta Syrii Baszara el-Asada stoi za wtorkowym atakiem chemicznym. - Mattis konsultował się ze mną wczoraj wieczorem w sprawie naszej oceny na temat odpowiedzialności reżimu za atak bronią chemiczną - mówił Fallon. Poinformował, że wraz z Mattisem ""przeanalizowali potrzebę zrozumienia i poradzenia sobie z jakąkolwiek rosyjską reakcją na atak"" USA w Syrii. Wcześniej, o pełnym poparciu brytyjskiego rządu dla ataku USA w Syrii, mówił rzecznik gabinetu. - Stany Zjednoczone poinformowały Francję z wyprzedzeniem o ataku rakietowym, jaki przeprowadziły w nocy z czwartku na piątek na bazę syryjskich wojsk rządowych - oświadczył francuski minister spraw zagranicznych Jean-Marc Ayrault. - Użycie broni chemicznej jest oburzające i powinno być karane, bo jest to zbrodnia wojenna - podkreślił szef francuskiej dyplomacji. Atak USA, który był odpowiedzią na użycie we wtorek gazu bojowego przez siły prezydenta Syrii Baszara el-Asada, Ayrault nazwał ""ostrzeżeniem dla przestępczego reżimu"" w Damaszku. Francuskie media oceniły, że  amerykański atak  na syryjską bazę lotniczą ma ""potężny wymiar symboliczny"". Zwróciły uwagę, że ""w przeciwieństwie do swojego poprzednika Baracka Obamy, który zapowiadał interwencję w razie przekroczenia czerwonej linii w Syrii, po czym nic nie zrobił, Donald Trump reaguje i działa. Premier Japonii Shinzo Abe poinformował na konferencji prasowej, że jego rząd popiera amerykański atak w Syrii. Zadeklarował, że Japonia wspiera działania USA przeciwko broni chemicznej i rozumie, że celem ataku było niedopuszczenie do pogorszenia sytuacji. Abe po specjalnie zwołanym posiedzeniu Krajowej Rady Bezpieczeństwa oświadczył, iż Japonia popiera amerykańskie działania mające na celu niedopuszczenie do rozprzestrzeniania broni chemicznej. Dodał, że jego kraj ""bardzo docenia"" starania administracji prezydenta USA Donalda Trumpa w celu utrzymania światowego pokoju w czasach, gdy ""zagrożenie ze strony broni masowego rażenia wzrasta coraz bardziej także w rejonie Azji Wschodniej"". Wcześniej japoński minister spraw zagranicznych Fumio Kishida informował, że ""Japonia jest w ścisłym kontakcie z USA"", weryfikując informacje na temat amerykańskiego ataku. Wicepremier Turcji Numan Kurtulmus ocenił, że atak rakietowy USA na bazę wojskową Szajrat w syryjskiej prowincji Hims to pozytywne posunięcie. Podkreślił, że społeczność międzynarodowa powinna utrzymać sprzeciw wobec ""barbarzyństwa"" syryjskiego rządu. W wywiadzie dla tureckiej telewizji Fox TV wicepremier zaznaczył, że syryjski rząd ""powinien być ukarany na arenie międzynarodowej"". Kurtulmus oświadczył również, że ma nadzieję, iż amerykańska operacja przyczyni się do osiągnięcia pokoju, dodając, że proces pokojowy w ogarniętej wojną Syrii powinien przyspieszyć. Arabia Saudyjska poinformowała, że w pełni popiera ataki USA na cele wojskowe w Syrii. Nocny nalot na syryjską bazę lotniczą Szajrat, to według Rijadu ""odważna decyzja"" prezydenta USA Donalda Trumpa podjęta w reakcji na atak chemiczny reżimu na cywilów. ""Odpowiedzialne źródło w ministerstwie spraw zagranicznych wyraziło pełne poparcie Królestwa Arabii Saudyjskiej dla amerykańskich operacji militarnych wymierzonych w cele wojskowe w Syrii, które były odpowiedzią na użycie przez reżim syryjski broni chemicznej wobec niewinnej ludności cywilnej"" - głosi oświadczenie opublikowane przez państwową agencję prasową SPA. W komunikacie pochwalono ""odważną decyzję"" prezydenta USA. Premier Australii Malcolm Turnbull oświadczył, że jego kraj popiera amerykański atak na syryjską bazę lotnictwa. Nazwał go ""proporcjonalną i zgodną z potrzebami odpowiedzią"". Zaapelował do Rosji, aby odegrała swą rolę w przywracaniu pokoju w Syrii.  Siły USA  w nocy z czwartku na piątek przeprowadziły atak z użyciem 59 pocisków samosterujących Tomahawk na syryjską bazę lotniczą Szajrat w prowincji Hims w środkowej części kraju. Była to odpowiedź na wtorkowy atak chemiczny na opanowaną przez rebeliantów miejscowość Chan Szajchun, o który Stany Zjednoczone oskarżyły reżim prezydenta Syrii Baszara el-Asada. W ataku chemicznym zginęło 86 osób, w tym 30 dzieci."
http://wiadomosci.wp.pl/donald-trump-odpowiedzial-na-atak-chemiczny-w-syrii-usa-przeprowadzily-atak-rakietowy-6109369581262465a,"Donald Trump odpowiedział na atak chemiczny w Syrii. USA przeprowadziły atak rakietowy USA dokonały ataku na bazę lotnictwa syryjskiego z użyciem 59 pocisków samosterujących Tomahawk. To odpowiedź na wtorkowy atak chemiczny na opanowane przez rebeliantów miasto Chan Szajchun. Szef MSZ Rosji Siergiej Ławrow oświadczył, że atak to ""akt agresji"" dokonany pod ""absolutnie zmyślonym pretekstem"". Rosja wezwała RB ONZ do przeprowadzenia nadzwyczajnego posiedzenia i zawiesiła zawarte z USA memorandum o unikaniu incydentów i bezpieczeństwie lotów w Syrii.  Atak rakietowy USA w Syrii"
http://wiadomosci.wp.pl/donald-trump-po-ataku-odwetowym-na-baze-lotnicza-wojsk-prezydenta-baszara-al-asada-w-syrii-6109369429051009a,"Donald Trump po ataku odwetowym na bazę lotniczą wojsk prezydenta Baszara al-Asada w Syrii - We wtorek syryjski dyktator Baszar al-Asad dokonał okropnego ataku za pomocą broni chemicznej na niewinnych cywilów. Używając śmiercionośnych związków V, Asad zdusił życie bezbronnych mężczyzn, kobiet i dzieci. To była dla wielu powolna i brutalna śmierć. Nawet piękne niemowlęta zostały okrutnie zamordowane w tym barbarzyńskim ataku. Żadne dziecko Boga nie powinno nigdy doświadczać takiego horroru - powiedział Donald Trump w przemówieniu po ataku odwetowym na bazę lotniczą wojsk prezydenta Baszara al-Asada w Syrii.  Amerykańskie wojska przeprowadziły ostrzał  powietrzny w okolicach syryjskiego miasta Homs. Celem była baza sił powietrznych prezydenta Syrii Baszara el-Asada. Prezydent USA podkreślił, że ""nie ma wątpliwości, iż Syria użyła zakazanej broni chemicznej"". Syryjska telewizja państwowa nazwała ostrzał bazy ""amerykańską agresją"". - Lata wcześniejszych prób zmiany zachowania Asada nie odniosły skutku, i to bardzo dramatycznie. W wyniku tego kryzys uchodźczy pogłębia się, a region wciąż się destabilizuje, zagrażając Stanom Zjednoczonym i ich sojusznikom - powiedział DonaldTrump.  Poinformował, że ""dzisiejszej nocy rozkazał przeprowadzenie ataku na bazę lotniczą w Syrii, skąd został dokonany atak z użyciem broni chemicznej"".  - Powstrzymanie i przeciwdziałanie rozprzestrzenianiu śmiercionośnej broni chemicznej leży w żywotnych interesach bezpieczeństwa Stanów Zjednoczonych. Nie ma żadnych wątpliwości, że Syria użyła zakazanej broni chemicznej, naruszyła swoje zobowiązania związane z konwencją o zakazie broni chemicznej i zignorowała wezwania Rady Bezpieczeństwa ONZ - dodał amerykański prezydent.  - Lata wcześniejszych prób zmiany zachowania Asada nie odniosły skutku, i to bardzo dramatycznie. W wyniku tego kryzys uchodźczy pogłębia się, a region wciąż się destabilizuje, zagrażając Stanom Zjednoczonym i ich sojusznikom - apelował prezydent USA. - Dzisiejszej nocy wzywam wszystkie cywilizowane narody, aby dołączyły do nas w staraniach o zakończenie rzezi i rozlewu krwi w Syrii oraz zakończenie terroryzmu wszystkich rodzajów i typów - mówił Trump.  Decyzja o przeprowadzeniu ostrzału powietrznego  na syryjskie cele przy użyciu pocisków Tomahawk, to odpowiedź administracji prezydenta Donalda Trumpa na atak z użyciem broni chemicznej na miasto Chan Szajchun, w kontrolowanej przez rebeliantów prowincji Idlib na północnym zachodzie Syrii, w którym zginęło 86 osób, w tym 30 dzieci. Państwa zachodnie oskarżają o atak wojska prezydenta Syrii Baszara el-Asada. Źródło: WP, TVN24, PAP"
http://wiadomosci.wp.pl/ostra-odpowiedz-rosji-na-dzialania-usa-putin-to-akt-agresji-na-suwerenny-kraj-6109359361668737a,"Ostra odpowiedź Rosji na działania USA. Putin: to akt agresji na suwerenny kraj Po amerykańskim ataku rakietowym na bazę lotniczą Shayrat Rosjanie chcą zwołania w trybie pilnym posiedzenia Rady Bezpieczeństwa ONZ. - To akt agresji na suwerenny kraj - uważa prezydent Władimir Putin. Moskwa zawiesiła memorandum ws. bezpieczeństwa lotów rosyjskich i amerykańskich samolotów w syryjskiej przestrzeni powietrznej - oświadczyło rosyjskie MSZ. Wezwało także Radę Bezpieczeństwa ONZ do zwołania nadzwyczajnego posiedzenia. Memorandum obowiązywało od października 2015 roku i miało zminimalizować ryzyko incydentów w przestrzeni powietrznej Syrii, w której lotnictwo obu krajów prowadzi odrębne operacje wojskowe. Zawieszenie memorandum, to odpowiedź Rosji na amerykański atak na bazę lotniczą w Syrii. O godzinie 2.45 w nocy polskiego czasu  z pokładów dwóch amerykańskich okrętów wystrzelono 59 rakiet Tomahawk.  Uderzyły one w bazę lotniczą Shayrat. Była to odpowiedź na atak bronią chemiczną na opanowane przez rebeliantów miasto, o który Waszyngton oskarżył prezydenta Syrii Asada.  - Prezydent Rosji uważa, że atak USA na cele w Syrii to akt agresji wobec suwerennego państwa - powiedział rzecznik Kremla Dmitrij Pieskow. Dodał, że zdaniem Putina został on przeprowadzony z naruszeniem prawa międzynarodowego, pod fałszywym pretekstem. - Armia syryjska nie ma zapasów broni chemicznej - oznajmił przedstawiciel Kremla. Ocenił, że zniszczenie wszystkich zasobów tej broni, jakimi dysponowała syryjska armia rządowa, zostało potwierdzone przez wyspecjalizowaną agendę ONZ. Jak mówił Pieskow, Putin ocenia, iż atak amerykański w Syrii jest próbą ""odwrócenia uwagi społeczności międzynarodowej od licznych ofiar wśród ludności cywilnej w Iraku"". Pieskow zaznaczył, że amerykański atak na syryjską bazę ""wyrządza znaczące szkody stosunkom rosyjsko-amerykańskim, które i bez tego znajdują się w opłakanym stanie"". W ocenie Putina ""ten krok Waszyngtonu przede wszystkim nie zbliża nas do ostatecznego celu w walce z terroryzmem międzynarodowym, przeciwnie - stwarza poważną przeszkodę w stworzeniu koalicji międzynarodowej w walce z nim i w skutecznym przeciwdziałaniu temu ogólnoświatowemu złu - przekazał rzecznik rosyjskiego prezydenta. - Amerykański nalot na bazę syryjskiego reżimu podważa wysiłki w walce z terroryzmem - powiedział Wiktor Ożerow, szef komitetu obrony i bezpieczeństwa wyższej izby rosyjskiego parlamentu. Jego słowa cytuje agencja RIA Nowosti.  - Ten atak może być uznany za akt agresji ze strony USA przeciwko członkowi ONZ - stwierdził Ożerow. Rzecznik Pentagonu kpt. Jeff Davis oświadczył, że Rosja była uprzedzona o ataku oraz że amerykańskie pociski nie uderzyły w ten rejon bazy, w którym mógły znajdować się wojska rosyjskie. Informacji tej nie potwierdziły na razie źródła rosyjskie, choć ze słów wiceambasadora Rosji przy ONZ Władimir Safronkow, które wypowiedział tuż po wczorajszym posiedzeniu Rady Bezpieczeństwa ONZ, można wywnioskować, że taką wiedzę posiadali. Stwierdził on bowiem, że docieraja do niego sygnały o planowanym ataku i że ten atak obciąży sumienie tego, kto go zaplanował.  Po ataku głos w tej sprawie zabrał szef komisji spraw zagranicznych Rady Federacji Konstantin Kosaczow, bardzo wątpliwa jest teraz perspektywa stworzenia koalicji antyterrorystycznej z udziałem Rosji i USA w sprawie Syrii.  ""Szkoda"" - napisał na swoim profilu na Facebooku. MSZ Rosji wyda w najbliższym czasie oświadczenie w sprawie amerykańskiego ataku - zapowiedziała rzeczniczka resortu dyplomacji Maria Zacharowa. Źródło: TASS. Ria Novosti"
http://wiadomosci.wp.pl/zatrzymania-po-ataku-w-petersburgu-osiem-osob-w-aresztach-6109201052952193a,"Zatrzymania po ataku w Petersburgu. Osiem osób w aresztach Komitet Śledczy Federacji Rosyjskiej poinformował, że w Moskwie i Petersburgu zatrzymano w czwartek osiem osób podejrzanych o udział w przygotowywaniu poniedziałkowego zamachu w metrze w Petersburgu. ""Sześć osób aresztowano w Petersburgu i dwie w Moskwie w ramach śledztwa prowadzonego przez Federalną Służbę Bezpieczeństwa (FSB) i ministerstwo spraw wewnętrznych"" - sprecyzował Komitet w komunikacie. Wcześniej rosyjskie media podawały, że agenci służb specjalnych aresztowali trzech domniemanych wspólników sprawcy zamachu w metrze. Mieli też unieszkodliwić znaleziony w ich mieszkaniu w Petersburgu ładunek wybuchowy. Według ustaleń śledztwa 22-letni Akbarżon Dżaliłow, urodzony w Kirgistanie obywatel Rosji, zdetonował w poniedziałek po południu ładunek wybuchowy w wagonie metra pomiędzy stacjami Siennaja Płoszczad i Technołogiczeskij Institut. W eksplozji zginęło 14 osób, około 50 zostało rannych. Wcześniej Dżaliłow pozostawił na innej stacji metra, Płoszczad Wosstanija, ładunek wybuchowy domowej roboty ukryty w atrapie gaśnicy, który udało się unieszkodliwić."
http://wiadomosci.wp.pl/krystyna-janda-prezes-kaczynski-jedyna-sila-sprawcza-w-polsce-6109418104596609a,"Krystyna Janda: prezes Kaczyński jedyną siłą sprawczą w Polsce Kaja Godek z Fundacji Życie i Rodzina poinformowała Wirtualną Polskę, że przygotowywany jest kolejny projekt ustawy antyaborcyjnej. Czy znów zablokują go liczne manifestacje ""Czarnego Protestu""? Zapytaliśmy o to jedną z twarzy tej inicjatywy, aktorkę Krystynę Jandę. - Pracujemy nad projektem obywatelskiej inicjatywy ustawodawczej ""Zatrzymaj Aborcję"", pod którym już w to lato chcielibyśmy rozpocząć zbieranie podpisów – mówi WP Kaja Godek. Zapytana, czy dokument ten będzie bardziej liberalny od poprzednich, odpowiada: ""Szczegółów na razie nie ujawnię"". – Każde dziecko ma prawo do narodzenia się. Zapisy tego konkretnego projektu będą ujawnione w stosownym czasie. Z całą pewnością będzie to próba zmiany sytuacji na lepsze – informuje. Najprawdopodobniej projekt będzie jednak nieco złagodzony, ponieważ propozycja całkowitego zakazu aborcji złożona w październiku ubiegłego roku w Sejmie przez Polską Federację Ruchów Obrony Życia nie ma poparcia wystarczającej grupy posłów i utknęła w martwym punkcie. Poprzednie próby zaostrzenia prawa aborcyjnego skończyły się w Polsce wielotysięcznymi marszami sprzeciwu. Czy i tym razem kobiety staną w obronie prawa do usuwania ciąży? - Szczerze wątpię, tym bardziej, że Czarne Marsze były precyzyjnie zaplanowaną akcją społeczną zorganizowaną przez działaczkę partii Razem, zawodowo związaną z marketingiem i PR. Ludzie, którzy brali udział w tych marszach, pytani dlaczego tam są, nie umieli przeważnie odpowiedzieć na tak proste pytanie. Bazowało to wszystko na dezinformacji i nakręcaniu nieuzasadnionych emocji – mówi Godek. Aktorka i reżyserka Krystyna Janda uważa z kolei, że poziom zaangażowania lewicowych środowisk będzie zależał od stopnia zradykalizowania nowego projektu. - Kobiety uczestniczące w marszach dzielą się bowiem na trzy grupy. Pierwsza żąda prawa do aborcji, druga nie chce zaostrzania obowiązujących dziś przepisów, a trzecia chociaż jest zakazowi aborcji przeciwna, rozumie, że kobiety są często w sytuacji zagrażającej życiu i solidaryzują się z żądaniem praw dla nich – ocenia Krystyna Janda. – Prawdą jest też fakt, że lato nie sprzyja motywacjom i o tej porze roku pustoszeje nawet Warszawa – dodaje. Aktorka podkreśla również, że ostateczny kształt prawa, jakie może zostać przyjęte w Polsce, i tak będzie posłuszny sile sprawczej, jaką jest prezes PiS Jarosław Kaczyński. - Tylko on decyduje, co można przyjąć, a czego nie – ocenia. Odniosi się również do ostatniego wywiadu Kaczyńskiego dla ""Gościa Niedzielnego"", w którym powiedział on, że ""zakaz aborcji z powodu choroby dziecka ma szansę na wprowadzenie w stosunkowo nieodległym czasie"".  - To jest jedyna opinia warta odnotowania i właśnie dlatego Polki i Polacy tak bacznie śledzią każdą wypowiedź prezesa, a nawet stawiane przez niego pauzy i przecinki - podsumowuje. Zobacz także: Natalia Przybysz ""superbohaterką"" za wywiad o aborcji"
http://wiadomosci.wp.pl/pomorskie-po-wypadku-zablokowana-droga-krajowa-nr-6-na-wysokosci-nowej-dabrowy-6109413292140673a,"Pomorskie: Po wypadku zablokowana droga krajowa nr 6 na wysokości Nowej Dąbrowy Jedna osoba zginęła, a trzy inne - w tym dziecko - odniosły rany w piątkowym zderzeniu samochodu ciężarowego z autem osobowym w miejscowości Nowa Dąbrowa niedaleko Słupska. Zablokowana jest droga krajowa nr 6 łącząca Trójmiasto z zachodnią granicą Polski. Jedna osoba zginęła, a trzy inne - w tym dziecko - odniosły rany w zderzeniu samochodu ciężarowego z autem osobowym w miejscowości Nowa Dąbrowa niedaleko Słupska. Zablokowana jest droga krajowa nr 6 łącząca Trójmiasto z zachodnią granicą Polski. Jak poinformował oficer prasowy słupskiej policji kom. Robert Czerwiński, ciężarówka jadąca w stronę Słupska najechała na audi próbujące skręcić z DK 6 na stację benzynową. W audi podróżowały cztery osoby: dwie kobiety, mężczyzna i dziecko. Jedna z kobiet zmarła mimo reanimacji, pozostałe osoby zostaną przewiezione do szpitali. - Działania służb ratowniczych trwają. Samochód ciężarowy zablokował drogę krajową nr 6 w obu kierunkach. Organizujemy objazdy - poinformował Czerwiński. Rzecznik prasowy pomorskiej straży pożarnej Łukasz Płusa wyjaśnił, że na miejscu pracuje dziewięć zastępów straży pożarnej."
http://wiadomosci.wp.pl/nieludzkie-zachowania-w-osrodku-dla-uchodzcow-w-bialej-podlaskiej-sg-to-nieprawdziwe-i-krzywdzace-informacje-6109204934273153a,"Nieludzkie zachowania w ośrodku dla uchodźców w Białej Podlaskiej? SG: to nieprawdziwe i krzywdzące informacje W ośrodku strzeżonym dla cudzoziemców w Białej Podlaskiej personel miał zastosować przemoc wobec przebywających tam osób - użyto gazu łzawiącego i pozamykano ludzi w pomieszczeniach. Na miejscu miały być obecne również służby porządkowe, które z całej sytuacji się śmiały. Straż Graniczna wydała w tej sprawie oświadczenie. Jak dowiedzieliśmy się od Fundacji Ocalenie, takie zachowanie personelu wywołał protest przebywających w ośrodku cudzoziemców. Oni zaś nie zgadzali się na przymusowy pobyt w ośrodku jednej z rodzin na kolejne trzy miesiące.  Usłyszeliśmy, że osoby przebywające w ośrodku najpierw zorganizowały 2-dniowy protest głodowy, po czym przeniosły się przez budynek, gdzie demonstrowały solidarność z rodziną, której dotyczyła decyzja. Mieszkańcy, jak powiedział nam przedstawiciel fundacji Gagik Grigoryan, krzyczeli: „oddajcie nam wolność. Nie chcemy nieludzkiego traktowania”.  Personel miał pozamykać mieszkańców ośrodka w pokojach. Do jednego, w którym przebywała rodzina, oskarżana o wszczęcie protestu, miał zostać wpuszczony gaz łzawiący. Miało też dojść do przemocy. - Uszkodzili mojemu mężowi kręgosłup, córka krzyczała i płakała ze strachu, trzęsła się, a ja byłam w szoku i nie wiedziałam co robić – powiedziała kobieta będąca świadkiem sytuacji. –  Przyjechało pogotowie i powiedzieli, że nic się nie stało, że wszystko jest w porządku. Ochrona stoi i się śmieje z nas. Kpią z nas, że nie jesteśmy ludźmi – dodała. Jej mąż i syn mieli zostać uwiezieni w piwnicy.  Nie wiadomo jednak o jakiej ochronie mówiła kobieta. Jak zaznaczył Grigoryan, mieszkańcy nie wiedzą, czy byli to przedstawiciele policji czy firmy ochroniarskiej, ale mieli na sobie mundury. Personel miał też grozić mieszkańcom: „wiem, co z tobą zrobię”. Grigoryan powiedział nam, że jednym z poważniejszych problemów w ośrodku jest to, że ludzie nie wiedzą, jak długo tam pozostaną. Zwrócił uwagę, że ofiarami przemocy są także dzieci.  Jak przyznał, przedstawiciele fundacji nie byli na miejscu, by sprawdzić sytuację. Zaznaczył jednocześnie, że osoby przebywające w ośrodkach boją się mówić o nadużyciach personelu. Obawiają się bowiem, że to może wpłynąć na procedurę uchodźczą. Co więcej, nie mają zaufania do personelu i po pierwszą pomoc zwracają się do organizacji pozarządowych. Jak zwrócił uwagę, cudzoziemcy przebywają w ośrodkach zamkniętych, w których czują się jak w więzieniu. Dodał, że do takich sytuacji dochodzi często. Strzeżone ośrodki dla cudzoziemców podlegają Straży Granicznej. Oświadczenie w tej sprawie wydała Straż Graniczna. Zamieściła je na swoim profilu na Facebooku. Z relacji funkcjonariuszy wynika, że sytuacja w ośrodku wyglądała zupełnie inaczej.
""Na terenie ośrodka nie jest prowadzona żadna akcja protestacyjna. Informacje, które pojawiły się na ten temat w mediach społecznościowych są nieprawdziwe i krzywdzące"" - napisano w oświadczeniu. Według relacji funkcjonariuszy SG w czwartek, około godziny 3, przystąpiono do realizacji decyzji o deportacji ""3-osobowej grupy cudzoziemców"". Próbowała to uniemożliwić grupa agresywnych mieszkańców ośrodka. ""Trzech mężczyzn, obywateli Rosji narodowości czeczeńskiej, zachowywało się szczególnie agresywnie. Nie tylko grozili funkcjonariuszom, ale również dopuścili się wobec nich czynnej napaści. Po kilkukrotnym i bezskutecznym przywoływaniu do porządku użyto środków przymusu bezpośredniego, tj. gazu łzawiącego i kajdanek. Agresywni mężczyźni zostali umieszczeni w izolatce"" - napisano w oświadczeniu. Z relacji SG wynika, że do ośrodka wezwano karetkę pogotowia. Sanitariusze na miejscu udzielili pomocy poszkodowanym, żaden z nich nie wymagał hospitalizacji."
http://wiadomosci.wp.pl/ewa-kopacz-do-politykow-pis-zaglosujcie-za-naszym-wnioskiem-a-przejdziecie-do-historii-6109389251450497a,"Ewa Kopacz do polityków PiS: Zagłosujcie za naszym wnioskiem, a przejdziecie do historii Ci z opcji rządzącej, którzy zagłosowaliby za naszym wnioskiem o wotum nieufności, przeszliby do historii. Może warto byłoby zaryzykować. Odwołuję się do ich przyzwoitości: Zaryzykujcie - powiedziała Ewa Kopacz. Zdaniem byłej premier, przegłosowanie wniosku PO może się udać, ponieważ ""cuda się zdarzają"". - Potrzeba zgłoszenia wniosku o konstruktywne wotum nieufności jest po to, by pokazać Polakom złą, ciemną stroną mocy, która towarzyszy tym rządom. Polacy mówią mi na ulicy: głosowaliśmy na PiS, ale nie chcieliśmy czegoś takiego, co teraz obserwujemy. Mamy moralne prawo do tego, żeby stanąć w obronie wszystkich, których PiS oszukał - mówiła w audycji ""Gość Radia Zet"" Ewa Kopacz - Wniosek o konstruktywne wotum nieufności to korepetycja tego, co obecni rządzący zepsuli i jak zniszczyli instytucje w tym kraju - dodała.  Wiceprzewodnicząca PO, dopytywana o to, czy pamięta, co jej partia mówiła, gdy PiS zgłaszał wniosek o wotum nieufności, odpowiadziała, że Piotr Gliński nie był szefem partii. - Dziś nasz szef partii będzie odważnie reprezentował poglądy PO. Nie będzie się zasłaniał tabletem - skomentowała Kopacz. Jej zdaniem, kolejną próbą odwołania rządu PiS będą wybory parlamentarne. Była premier oceniła, że notowania Platformy rosną po tym, jak jej partia jeździ po kraju i rozmawia z Polakami. Kopacz była też zapytana w Radiu Zet o to, kto pisał uzasadnienie  wniosku o konstruktywne wotum nieufności  wobec rządu. - Ja tego nie pisałam - odpowiedziała Kopacz.  500+ łamaniem standardów i prawa? - Nie wszystkie dzieci dostały, czy to sprawiedliwe? Jeśli zadłużamy to państwo tak, że nasze wnuki będą spłacać długi, to nie dzielmy dzieci na gorsze i lepsze - oceniła polityk PO.  Jej zdaniem cała polityka tego rządu prowadzi do tego, że będziemy się zadłużać. - Staniemy się za chwilę bankrutami i nie będziemy w stanie wypłacić nawet 2 złotych. Za rządów PO mieliśmy globalny kryzys ekonomiczny. Jakoś z tego wyszliśmy i nie zadłużaliśmy państwa - powiedziała Kopacz. Dopytywana o to czy liczy na Jarosława Gowina, Kopacz odpowiedziała, że on ""zgłasza często swoje wątpliwości, ale nie wynika to z tego, że nagle pokazuje żółtą kartkę swojemu pryncypałowi politycznemu, tylko buduje swoją pozycję"". Źródło: WP, Radio Zet"
http://wiadomosci.wp.pl/dziendobrywp-andrzej-zybertowicz-opozycji-rosnie-gdy-oboz-rzadzacy-popelnia-bledy-6109381515220609a,"#dzieńdobryWP Andrzej Zybertowicz: opozycji rośnie, gdy obóz rządzący popełnia błędy Krążenie elit zostało zablokowane przez ostatnie osiem lat. Teraz ludzie, którzy przychodzą do urzędów uczą się i popełniają błędy - stwierdził w programie #dzieńdobry WP doradca prezydenta Andrzej Zybertowicz pytany o wyniki ostatnich sondaży opinii publicznej. Doradca prezydenta prof. Andrzej Zybertowicz stwierdził w programie #dzieńdobryWP, że podjęcie przez prezydenta Donalda Trumpa decyzji  o ataku na bazę lotniczą w Syrii wydaje się być zgodne z ""jego temperamentem, z temperamentem kogoś, kto jest gotowy działać"". - Między wypowiedziami polityków a ich działaniami jest duża rozbieżność - stwierdził, gdy prowadząca program zwróciła uwagę na wczorajszą wypowiedź Trumpa, że jego postrzeganie wojny w Syrii się zmienia. - Najbardziej niepokojące jest to, że w przypadku tego typu zdarzeń, nie wiadomo, czy jest to indywidualna reakcja, czy ciąg jakiegoś procesu.  To dlatego w wielu krajach służby wywiadowcze zostały postawione w stan gotowości - dodał. Doradca prezydenta stwierdził, że nie należy spodziewać się jakiegoś oficjalnego stanowiska prezydenta Andrzeja Dudy w tej sprawie, bo nie jest one potrzebne. Zapewnił jednak, że prezydent bacznie przygląda się sytuacji, jest w kontakcie z kierownictwem tajnych służb, by mieć pewność, że Polsce nie zagraża żadne niebezpieczeństwo, że sprawy nie wymkną się spod kontroli. - Jednym z zagrożeń, które wiążą się z takim atakiem, jest mobilizacja środowisk terrorystycznych, które mając kłopoty z uderzeniem w cele dobrze chronione wybierają te mniej zabezpieczane - podkreślił prezydencki doradca. - Dlatego to nie jest sytuacja obojętna dla Polski. Zyberowicz był także pytany o wyniki ostatnich sondaży opinii publicznej, według których rośnie poparcie dla partii opozycyjnych. - Zazwyczaj opozycji rosnie poparcie, gdy obóz rządzący popełnia błędy - stwierdził. Dopytywany o to, jakie to są błędy stwierdził, że dotyczą one ""polityki narracyjnej"". Zdaniem socjologa PiS podczas kampanii wyborczej doskonale odczytywał nastroje społeczne, prowadził właściwą politykę, co sprawiło, że wygrał wybory. Teraz jednak popełnia błędy. - Krążenie elit zostało zablokowane przez ostatnie osiem lat. Teraz ludzie, którzy przychodzą do urzędów uczą się i popełniają błędy - stwierdził. Jego zdaniem za spadek poparcia dla PiS odpowiada także ""operacja z Saryuszem-Wolskim"", która była przeprowadzona ""za późno""."
http://wiadomosci.wp.pl/mozna-mozna-pis-pokazalo-nowy-spot-to-czysta-propaganda-6109347634972289a,"""Można? Można!"". PiS pokazało nowy spot. To czysta propaganda ""Pokazaliśmy, że można. Dotrzymujemy słowa, służymy Polakom"" - głosi PiS w najnowszym spocie. W głównej roli występuje premier Beata Szydło, ale pojawia się też prezes Jarosław Kaczyński. Jak zauważają internauci, półtora roku od wyborów PiS nadal ciągnie ""zupełnie niemerytoryczną narrację pt. ''PO jest złe''"". Zobaczcie sami. Dwuminutowy film został opublikowany na oficjalnym profilu partii na Facebooku. Zaczyna się groźnie - od mrocznej muzyki, czarno-białych kadrów i archiwalnych wypowiedzi polityków Platformy: ""PiS jest zakładnikiem nierealnych obietnic wyborczych"", ""Na te obietnice pieniędzy nie ma"", ""Scenariusz grecki"", ""Najgłupszy sposób wydania pieniędzy publicznych"". Na ekranie widzimy m.in. byłą premier Ewę Kopacz, obecnego lidera PO Grzegorza Schetynę, byłego ministra finansów Jacka Rostowskiego oraz byłego prezydenta Bronisława Komorowskiego. Następuje nagły zwrot. Na ekranie pojawia się napis: ""POKAZALIŚMY, ŻE MOŻNA"". Muzyka łagodnieje, kadry nabierają kolorów.... Widzimy Beatę Szydło, która stwierdza: ""Mówiliście, że chcecie, żeby Polska była bezpieczna. Żeby wasze rodziny mogły godnie żyć. Że potrzebna wam jest stabilizacja. Że chcecie mieć pracę, godne wynagrodzenia, a kiedy będzie potrzeba, bedziecie przez państwo strzeżeni. Chcecie, żeby państwo było uczciwe. Czy to są sprawy niezwykłe? Myśmy was słuchali i usłyszeliśmy, co do nas mówicie. W ciągu 12 miesięcy zrealizowaliśmy projekty, o których mowiłam podczas expose. Rodzina, rozwój bezpieczeństwo - trzy filary, które każdego dnia wypełniały się kolejnymi, realizowanymi zobowiązaniami. Rząd PiS jest po to, by służyć Polakom.""  Nie brakuje uścisków premier z dziećmi i seniorami, a podpisy na dole ekranu nieustannie przypominają o ""sukcesach"" partii rządzącej. Program 500+, spadek o 94 proc. ubóstwa wśród dzieci, bezrobocie najbniższe od 26 lat, płaca minimalna 2000 zł, program mieszkanie+ , darmowe leki dla seniorów 75+, emerytura i renta minimum 1000 zł - to tylko niektóre z nich. ""DOTRZYMUJEMY SŁOWA. SŁUŻYMY POLAKOM"" - podsumowuje PiS. Co na to wyborcy? Pod wpisem pojawiło się mnóstwo komentarzy. Część internautów broni tez zawartych w spocie, inni wytykają PiS populistyczne zagrywki. ""Większego kłamstwa nie widziałem. Nic nie zrobiliście poza 500+, które drenuje budżet. Okłamaliście wszystkich. Zabraliście, a nie daliście podwyższki, bo ci co zarabiają 2000 zł brutto stracili 500 zł na dziecko. Zabraliście, a nie daliście ulgi podatkowej - zabraliście tym, co pracują i budują PKB, a daliście tym, co go trwonią a nie budują"" - pisze jeden z internautów. ""Bezrobocie, gospodarka to nie wasza zasługa, wy doprowadzicie do upadku polskiego przedsiębiorcy"" - dodaje inny.  ""Ludzie, jakim kosztem?!"", ""Siejecie propagandę"" - grzmią internauci. I piszą: ""Wszystko fajnie, tylko że te 500+ kilka pokoleń będzie spłacać, bo to na kredyt. Co z nepotyzmem i kolesiostwem? Jeszcze bardziej obstawiają swoimi teściami, szwagrami, przyszłymi zięciami... Ale kiełbasa wyborcza zadziałała. Rozwala Antoś armię doszczętnie. Trybunał to kpina, teraz chcą rozwalić sądownictwo. Służba zdrowia? Oświata? Durny pomysł z aptekami. Kolejny - orzeł Waszczykowski. Pytanie, mamy jeszcze sąsiadów, którzy biorą Polskę poważnie jako partnera?""."
http://wiadomosci.wp.pl/niemcy-biora-sie-za-media-spolecznosciowe-zadaja-fortuny-za-publikowanie-falszywych-informacji-6109349189036161a,"Niemcy biorą się za media społecznościowe. Żądają fortuny za publikowanie fałszywych informacji Popularne serwisy społecznościowe takie jak Facebook czy Twitter wkrótce będą musiały sięgnąć głębiej do swoich kieszeni. Niemcy mają już projekt nowego prawa, które zakłada, że za fałszywe treści publikowane przez użytkowników, platformy te będą musiały słono zapłacić. Kary mają sięgać nawet 50 mln euro - donosi amerykański ""Newsweek"". Nowe prawo forsowane jest przez gabinet Angeli Merkel. Kanclerz Niemiec zależy, by Bundestag jak najszybciej przyjął tę ustawę, bowiem fałszywe informacje rozprzestrzeniane w mediach społecznościowych mogą istotnie wpłynąć na wynik nadchodzących wyborów federalnych. Niemiecki minister sprawiedliwości Heiko Maas powiedział w środę, że ma nadzieję, iż nowe prawo zmotywuje serwisy społecznościowe do skuteczniejszej walki z nieprawdziwymi informacjami. Polityk dodał, że na chwilę obecną platformy takie jak Facebook nie radzą sobie z usuwaniem mowy nienawiści i fake newsów. - Nie będziemy tolerować fałszywek w przestrzeni publicznej. Nowe prawo dedykujemy wszystkim ofiarom mowy nienawiści. Podmioty rozprzestrzeniające nieprawdziwe informacje będą traktowane tak samo, jak osoby dopuszczające się przestępstw na ulicach - powiedział Maas. Stowarzyszenie Digital Society Association skupiające serwisy społecznościowe ostro protestuje przeciwko decyzjom Niemców. DSA uważa, że prawo wymusi na serwisach ostrą cenzurę i poważnie ograniczy wolność słowa. Facebook wyszedł naprzeciw oczekiwaniom Niemiec i podjął współpracę z organizacją pozarządową Correctiv, by stworzyć narzędzie uwiarygadniające informacje. To jednak nie wystarczy. Od stycznia do lutego 2017 roku platforma Zuckerberga usunęła zaledwie 39 proc. fałszywek ze swojego portalu, podczas gdy serwis YouTube zdołał pozbyć się 90 proc. takich treści."
http://wiadomosci.wp.pl/wielkanoc-w-pis-to-zdjecie-mowi-wiecej-niz-tysiac-slow-6109205115144321a,"Wielkanoc w PiS. To zdjęcie mówi więcej, niż tysiąc słów W czwartek posłowie PiS spotkali się w Sejmie na wielkanocnym spotkaniu. Z tej okazji liderzy partii rządzącej ustawili się do wspólnego zdjęcia, jednak ich miny mówią wiele o atmosferze, która panuje w partii. ""W jedności siła"" - z takim podpisem marszałek Sejmu Marek Kuchciński zamieścił grupową fotografię liderów swojej partii. Problem w tym, że nawet mając dużo dobrej woli, ciężko na tym zdjęciu dostrzec jedność i siłę. Grobowe nastroje, smutek i znudzenie - to wszystko już na pierwszy rzut oka można dostrzec na fotografii. Od kilku tygodni partia Kaczyńskiego jest w odwrocie. Niemal we wszystkich sondażach PiS traci od kilku do nawet kilkunastu punktów procentowych poparcia i zrównuje się wynikami z Platformą Obywatelską. Jak zwrócił uwagę publicysta Rafał Ziemkiewicz, jedyną szansą na ratowanie wizerunku jest zamówienie własnych sondaży. Smutek bijący z wielkanocnego zdjęcia dostrzegli też internauci. Nie oszczędzili marszałkowi ""uprzejmości""."
http://wiadomosci.wp.pl/kandydat-na-prezydenta-francji-zaatakowany-na-wiecu-6109198394972289a,"Kandydat na prezydenta Francji zaatakowany na wiecu Francois Fillon nie będzie dobrze wspominał czwartkowego wiecu wyborczego. Podczas spotkania ze swoimi sympatykami do polityka podszedł młody mężczyzna, który sypnął Fillonowi i jego ochronie mąką w twarz. Wszystko zostało uwiecznione na filmie. Było to pierwsze publiczne wystąpienie prawicowego kandydata na prezydenta od kiedy media nagłośniły, że Fillon pomógł swojej żonie zdobyć intratną posadę w parlamencie. W czwartek po długiej absencji polityk spotkał się w Strasburgu ze studentami. Spotkanie zakłócił ogolony na łyso mężczyzna, który znienacka wysypał Fillonowi na twarz pokaźną ilość mąki. - Moi oponenci robią wszystko, żeby mnie zdyskredytować. Ale ja się nie poddam. Przyjaciele, co mnie nie zabije, to mnie wzmocni - skomentował tuż po incydencie Francois Fillon, cytowany przez dziennik ""The Telegraph"". Fillon wciąż liczy się w walce o fotel prezydenta Francji. Według ostatnich sondaży zagłosowałoby na niego ok. 19 proc. Francuzów. Polityk jest tuż za dwojgiem oponentów - skrajnie prawicową kandydatką Frontu Narodowego Marine Le Pen oraz centrowym Emmanuelem Macronem. Liderzy w wyścigu prezydenckim mają ex aequo 23,5 proc."
http://wiadomosci.wp.pl/kaczynski-mowi-w-sejmie-wylanczac-poslowie-protestuja-ale-prezes-jest-nieugiety-6109422473885313a,"Kaczyński mówi w sejmie ""wyłanczać"". Posłowie protestują, ale prezes jest nieugięty  Do zabawnej wpadki językowej doszło podczas przemówienia w Sejmie Jarosława Kaczyńskiego. Prezes PiS z właściwym sobie wdziękiem stwierdził, że będzie mówił ""wyłanczać"" i nie zamierza zmieniać swoich przyzwyczajeń.  Manipulację ""jako podstawowy instrument sprawowania władzy"" zarzucił rządom Platformy Obywatelskiej prezes PiS Jarosław Kaczyński. - Żeby móc tą manipulację stosować, żeby móc osłaniać to na różne sposoby, trzeba było ten mechanizm (demokratyczny) wyłanczać - stwierdził. Posłowie zaprotestowali, pokrzykując, że poprawna forma czasownika brzmi ""wyłączać"". - Szanowni państwo, pozwólcie, że będę mówił, jak mówię - odparł Kaczyński z rozbrajającym uśmiechem i podziękował za uwagę. Wspomniana pomyłka językowa jest dość powszechna w codziennych potyczkach Polaków z ojczystym językiem Być może prezes nie oglądał spotu Ministerstwa Środowiska sprzed kilku lat, w której niepoprawna forma ""wyłanczać"" była przyczyną poważnego zgrzytu w relacjach damsko-męskich. Mężczyzna wypominał partnerce, że wykazała się właśnie takim niechlujstwem językowym. ""Wyłączamy prąd, włączamy oszczędzanie"" - mówił w spocie językoznawca prof. Jerzy Bralczyk. Prezes PiS - podobnie jak wielu polityków - ma na koncie zabawne przejęzyczenia. Przekonywał, że ""rządy PiS będą przeciwieństwem rządów prawa"", a ""żadne krzyki i płacze nas nie przekonają, że białe jest białe, a czarne jest czarne"". Jak wrócić z boju medialnego z tarczą, gdy ktoś publicznie udowodni nam błąd językowy? Potrafi to znana z bezkompromisowej postawy posłanka PiS Krystyna Pawłowicz, która przekonywała internautów, że forma ""wziąść"" jest poprawna. ""Szkoła pruszkowska mówi ""wziąć"", szkoła polska mówi i pisze WZIĄŚĆ"" - odpowiadała facebookowiczom Pawłowicz. Źródło: TVN24"
http://wiadomosci.wp.pl/ta-kuriozalna-konferencja-rozbawila-wszystkich-dla-wiadomosci-tvp-nie-byla-smieszna-6109197928736897a,"Ta kuriozalna konferencja rozbawiła wszystkich. Dla ""Wiadomości"" TVP nie była śmieszna Być może najkrótsza konferencja prasowa w najnowszej historii Polski natychmiast stała się hitem w sieci. Dziennikarze czekali, co powie nowa rzeczniczka MON i szef podkomisji smoleńskiej. Niestety, musieli odejść z kwitkiem. Widzowie ""Wiadomości"" TVP nie zobaczyli w całości tej wpadki, usłyszeli tylko o samych zaletach nowej rzecznik prasowej MON.  To miała być konferencja, ale ponadminutowy występ przewodniczącego podkomisji smoleńskiej dr Wacława Berczyńskiego dla dziennikarzy, którzy czekali na jakieś nowe ustalenia, okazał się kiepskim żartem. Zaczęło się od przejęzyczenia Berczyńskiego. - Zapraszam na spotkanie 7. rocznicy Akademii... przepraszam, pokaz wyników podkomisji w 7. rocznicę katastrofy smoleńskiej o godz. 12 w Wojskowej Akademii Technicznej - powiedział szef podkomisji. Berczyński i nowa rzeczniczka prasowa MON mjr Anna Pęzioł-Wójtowicz wyglądali na stremowanych, co nie dziwi, ponieważ zaprezentowali się niczym aktorzy, którzy z niewiadomych przyczyn nie otrzymali scenariusza.  - Spotkaliśmy się z zarzutami, że nie pracujemy, że kosztowaliśmy zbyt dużo - tłumaczył Berczyński (""Co oni robili przez 14 miesięcy za 1,5 mln zł?"" - pytał w RMF FM Marcin Kierwiński z PO - przyp. red.). Wykonaliśmy wiele prac, część jest zakończonych, część zaawansowanych. Na konferencji w poniedziałek będziemy też mówić o naszych planach - stwierdził lakonicznie Berczyński. I podkreślił na koniec: ""celem komisji nie jest szukanie winnych, lecz znalezienie przyczyn katastrofy, tak by taka tragedia więcej się nie wydarzyła"". Dziennikarze próbowali jeszcze zadać jakieś pytania, nie kryjąc oburzenia, lecz nic nie wskórali, bo główni bohaterowie konferencji czym prędzej czmychnęli.   - Doszło do tego, że trzeba przykrywać Bartłomieja Misiewicza komisją smoleńską - powiedział w ""Faktach"" TVN Adam Szłapka z Nowoczesnej. Na drugim biegunie politycznym, w materiale Jakuba Sobieniowskiego znalazł się Stanisław Pięta z PiS, który wspomniał o ""poszlakach, które wskazują na zamach terrorystyczny"". ""Dzielność, odwaga, skuteczność"" nowej rzeczniczki  Choć wiele mediów, w tym ""Fakty"" TVN, pokazało ten komunikacyjny ewenement jak oczywistą wpadkę, w „Wiadomościach” TVP rzeczywistość okazała się inna - bardziej różowa. Nie odnotowano chaosu na konferencji, widzowie zobaczyli tylko, jak nowa rzeczniczka przedstawia się i dziękuje za konferencję. Poznaliśmy przebieg kariery, sympatycznej skądinąd, 36-letniej mjr Anny Pęzioł-Wójtowicz. W materiale chwalił ją Antoni Macierewicz za ""dzielność, odwagę i skutecznie działania"" (fragment wywiadu z Polskiego Radia 24), podziwiał były przełożony z 16. Pomorskiej Dywizji Zmechanizowanej w Elblągu, gdzie była oficerem prasowym. Dla Pawła Grabowskiego z Kukiz''15 to, że rzecznikiem MON został ktoś ze stopniem wojskowym, to ""dobra zmiana"". Podobnego zdania jest rzecznik rządu Rafał Bochenek.   ""Wiadomości"" TVP podkreśliły, że mjr Anna Pęzioł-Wójtowicz pełnomocniczką MON ds. wojskowej służby kobiet została 8 marca 2016 r. Nowa rzeczniczka MON rozpoczęła służbę wojskową w 2005 r. jako podchorąży w Wyższej Szkole Oficerskiej Wojsk Lądowych we Wrocławiu. Po jej ukończeniu była dowódcą plutonu zmechanizowanego w Polsko-Litewskim Batalionie Sił Pokojowych w Orzyszu. Skończyła także podyplomowe studia z zakresu służby zagranicznej oraz studia doktoranckie w Szkole Głównej Handlowej. Pochodzi z Janowa Lubelskiego. ""Wiadomości"" TVP z wyrozumiałością dodały, że teraz ""pani major będzie musiała się odnaleźc w nowej roli i na pytania o nowe stanowisko jeszcze nie odpowiadała"". Dziennikarz nie zacytował gratulacji od Bartłomieja Misiewicza, nie pokazano też reakcji Berczyńskiego na pytanie dziennikarza ""Faktów"", po co zwołano konferencję. Szef podkomisji uciekając przed dziennikarzami powtórzył tylko, że zaprasza... na kolejną konferencję."
http://wiadomosci.wp.pl/wniosek-o-wotum-nieufnosci-dla-rzadu-beaty-szydlo-odrzucony-wiecej-emocji-niz-sam-wynik-wzbudzily-jednak-wystapienia-poslow-6109467725375617a,"Wniosek o wotum nieufności dla rządu Beaty Szydło odrzucony. Więcej emocji niż sam wynik wzbudziły jednak wystąpienia posłów Za wnioskiem o konstruktywne wotum nieufności dla rządu Beaty Szydło było 174 posłów, przeciw niemu zagłosowało 238, od głosu wstrzymało się 4. To wystarczyło, by wniosek został odrzucony. Głosowanie i poprzedzające je wypowiedzi posłów skomentował rzecznik rządu Rafał Bochenek. - Dziś z zażenowaniem obserwowaliśmy wystąpienia liderów opozycji, były bez żadnych konkretów. (...) To jest sposób na obecność PO i Nowoczesnej w polskiej polityce - manipulowanie faktami - zaznaczył. Przed głosowaniem odbyła się debata. W Sejmie głos zabrał m.in. kandydat na premiera z wiosku lider Platformy Obywatelskiej Grzegorz Schetyna. Jego przemówienie trwało prawie godzinę. Nie przebił jednak czasowo Donalda Tuska. Jak zwrócił uwagę Bochenek, Schetyna ""wychodząc na ring z kobietą (...) został znokautowany"". Przemówienie lidera Po podsumował też przewodniczący PiS Jarosław Kaczyński - Ubrał się diabeł w ornat i na mszę dzwoni - mówił.  Również jego wystąpienie zostało poddane ocenie. Szef klubu PO Sławomir Neumann narzuciał Kaczyńskiemu ""ślepotę poznawczą"" i ""projekcję""."
http://wiadomosci.wp.pl/wniosek-o-wotum-nieufnosci-dla-rzadu-beaty-szydlo-odrzucony-wiecej-emocji-niz-sam-wynik-wzbudzily-jednak-wystapienia-poslow-6109467710507137a,"Wniosek o wotum nieufności dla rządu Beaty Szydło odrzucony. Więcej emocji niż sam wynik wzbudziły jednak wystąpienia posłów Za wnioskiem o konstruktywne wotum nieufności dla rządu Beaty Szydło było 174 posłów, przeciw niemu zagłosowało 238, od głosu wstrzymało się 4. To wystarczyło, by wniosek został odrzucony. Głosowanie i poprzedzające je wypowiedzi posłów skomentował rzecznik rządu Rafał Bochenek. - Dziś z zażenowaniem obserwowaliśmy wystąpienia liderów opozycji, były bez żadnych konkretów. (...) To jest sposób na obecność PO i Nowoczesnej w polskiej polityce - manipulowanie faktami - zaznaczył. Przed głosowaniem odbyła się debata. W Sejmie głos zabrał m.in. kandydat na premiera z wiosku lider Platformy Obywatelskiej Grzegorz Schetyna. Jego przemówienie trwało prawie godzinę. Nie przebił jednak czasowo Donalda Tuska.  Jak zwrócił uwagę Bochenek, Schetyna ""wychodząc na ring z kobietą (...) został znokautowany""."
http://wiadomosci.wp.pl/zarzuty-dla-osob-blokujacych-wjazd-na-wawel-6109467047905409a,"Zarzuty dla osób blokujących wjazd na Wawel Są zarzuty dla dwóch osób blokujących przejazd Jarosława Kaczyńskiego na wzgórze wawelskie. Teraz sąd zdecyduje o ewentualnej karze. Grozi za to kara grzywny. Do blokowania wjazdu na Wawel doszło w połowie grudnia. Około 100 osób próbowało nie dopuścić do przejechania samochodu z politykami PiS. Ludzie kładli się na jezdni, blokowali przejazd, skandowali antyrządowe hasła i rzucali jajkami w samochody polityków. Aby prezes PiS mógł dojechać na wzgórze wawelskie policjanci siłą usuwali manifestantów z ulicy.  Także w drodze powrotnej prezesa PiS policja musiał siłą usuwać protestujących ludzi. Doszło do przepychanek.  Jeśli sąd uzna winę, może zasądzić do 5 tys. zł grzywny.  Źródło: TVP Info"
http://wiadomosci.wp.pl/antoni-macierewicz-wyraza-pelne-poparcie-dla-decyzji-trumpa-o-ataku-6109463493420673a,"Antoni Macierewicz wyraża ""pełne poparcie"" dla decyzji Trumpa o ataku Szef polskiego MON Antoni Macierewicz wyraził ""pełne poparcie"" dla operacji przeprowadzonej przeciwko bazie syryjskich sił rządowych Szajrat w prowincji Homs. ""Ta szybka i skuteczna decyzja Prezydenta Donalda Trumpa dała jasny sygnał wszystkim terrorystom, którzy dokonują ataku na ludność cywilną z użyciem broni chemicznej, że nie ma i nie będzie na to zgody"" - podkreślono w komunikacie resortu obrony. Rzecznika prasowa resortu mjr Anna Pęzioł-Wójtowicz informuje, że MON pozostaje w stałym kontakcie ze swoim amerykańskim odpowiednikiem. Przypominano, że Polska wnosi swój wkład do walki z międzynarodowym terroryzmem. ""Wyrażamy solidarność z rządem USA w działaniach na rzecz całkowitej eliminacji broni chemicznej"" - napisała mjr Pęzioł-Wójtowicz. W nocy z czwartku na piątek siły USA  przeprowadziły atak z użyciem 59 pocisków samosterujących Tomahawk  na rządową bazę lotniczą Szajrat w środkowej części Syrii. Była to odpowiedź na wtorkowy atak chemiczny na opanowane przez rebeliantów syryjskie miasto Chan Szajchun, o który USA oskarżyły reżim prezydenta Syrii Baszara-el Asada. W ataku chemicznym zginęło 86 osób, w tym dzieci."
http://wiadomosci.wp.pl/terrorysci-wygrali-i-oddaja-bron-to-byl-jeden-z-najdluzszych-konfliktow-w-europie-6109466168166017a,"Terroryści wygrali i oddają broń. To był jeden z najdłuższych konfliktów w Europie Terroryści z baskijskiej organizacji ETA składają broń. Wiele wskazuje na to, że zwyciężyli. W ten sposób dobiega końca jedna z najdłuższych i najkrwawszych kampanii terroru w Europie.  Przedstawiciele francuskich władz zostali poinformowani o miejscach przy granicy z Hiszpanią, w których baskijscy terroryści złożyli broń, amunicję i materiały wybuchowe. ETA ogłosiła zawieszenie broni już sześć lat temu, ale dopiero teraz można mówić o realnym zakończeniu trwającego ponad 40 lat konfliktu, który kosztował życie ponad 800 ludzi.  - To jest trochę przedstawienie i ja osobiście nie do końca wierzę ETA – mówi Wirtualnej Polsce Ignazio Temino Martinez, dziennikarz hiszpańskiej agencji EFE. – W oświadczeniu ETA czytamy, że teraz broń ma „społeczeństwo”, ale co to dokładnie znaczy? Brakuje nie tylko rozliczenia się z broni, której użyto do mordowania ludzi, ale także słowa „przepraszam”. Zdaniem Martineza Hiszpanie są zmęczeni dekadami konfliktu i w imię pokoju godzą się zapomnieć o ofiarach. – W tej chwili deklarację ETA popiera nie tylko społeczeństwo i rząd, ale nawet socjaliści z partii PSOE, którzy nie pamiętają o dziesiątkach zamordowanych polityków swojego ugrupowania  - dodaje. - ETA nigdy nikogo nie przeprosiła i nie przeprosi, bo konflikt traktuje jako  wojnę – w rozmowie z WP podkreśla Zuzanna Dąbrowska, dziennikarka, która wielokrotnie odwiedzała Kraj Basków. – Oni uważali, że zostali podbici, byli mordowani a teraz są rabowani przez Hiszpanów. Doszli do wniosku, że zabijanie ludzi nie ma dłużej sensu, ale to nie znaczy, że będą prosić o wybaczenie. Rząd w Bilbao, stolicy Kraju Basków,  uważa, że ETA powinna zostać rozwiązana żeby uniknąć wewnętrznych sporów i powolnego rozpadu organizacji. Zdaniem baskijskich polityków takie posunięcie ułatwi też odbywanie kar blisko 400 więźniom, którzy mogliby liczyć na przeniesienie do zakładów karnych położonych bliżej domów.   Hiszpanie skarżą się na „terroryzm psychologiczny” w Kraju Basków. Na prowincji zdarza się, że sklepikarze nie chcą sprzedawać towarów członkom rodzin żołnierzy i policjantów, a ich dzieci nie są zapraszane do domów kolegów. Ludzie kojarzeni z rządem w Madrycie są izolowani.  -  W kawiarni zauważyłam kartę „tutaj mówimy po hiszpańsku”. Myślałam, że to żart, a barman śmiertelnie poważnie potwierdził, że pracownicy kawiarni znają też język hiszpański – opowiada Dąbrowska. – Wyobraź sobie fiestę, marsz w baskijskim miasteczku. Idą dzieci, ludzie w odświętnych lub historycznych ubraniach. W pewnej chwili przechodzi grupa zakapturzonych ludzi w białych strojach. Nikt nie zadaje pytań. Wszyscy wiedzą, że to ludzie którzy się ukrywają. ETA. Pod pewnymi względami kampania terroru przyniosła separatystom zwycięstwo. Mają autonomię graniczącą z niepodległością. Hiszpańska policja nie zapuszcza się do miasteczek i wsi. Posterunki stoją na obrzeżach, w porządku strzegą sami Baskowie.  Co więcej, ludzie związani z separatystami piastują wysokie stanowiska we władzach Kraju Basków. Mają dostęp do pieniędzy i wpływ na politykę regionu o bardzo daleko posuniętej autonomii. Teraz przede wszystkim walczą o to, by jak najmniej pieniędzy z podatków trafiało do Madrytu.  Trudno pogodzić się z twierdzeniem, że terroryzm mógł okazać się skutecznym narzędziem walki o prawa mniejszości. Nie mniej pociesza myśl, że nawet ludzie, którzy takie metody stosowali doszli do wniosku, że mordowanie ludzi nie ma sensu i poszukują metod pokojowych."
http://wiadomosci.wp.pl/atak-trumpa-na-syryjski-rezim-co-dalej-ze-stosunkami-z-rosja-6109453464238209a,"Atak Trumpa na syryjski reżim. Co dalej ze stosunkami z Rosją? Amerykański atak na syryjską bazę lotniczą skomplikuje stosunki nowej administracji z Rosją i może osłabić pozycję Moskwy w Syrii. Ale nie on doprowadzi do otwartego konfliktu między Rosją i USA. Wręcz przeciwnie, Rosja może na amerykańskim uderzeniu skorzystać 7 kwietnia Donald Trump zrobił to, czego nie zrobił Barack Obama we wrześniu 2013 roku. Choć w przeciwieństwie do Obamy nie wyznaczył syryjskiemu reżimowi ""czerwonej linii"", to w następstwie  chemicznego ataku w Chan Szejchun w prowincji Idlib   wysłał mu jasny i czytelny sygnał.  Wbrew ówczesnym obawom, uderzenie w bazę lotniczą Szajrat nie sprowokowało III wojny światowej i otwartego konfliktu z Moskwą. Rosja, choć miała możliwość strącenia amerykańskich tomahawków za pomocą systemów obrony przeciwlotniczej, nie zrobiła tego. - Rosyjskie SAM-y [pociski ziemia-powietrze] miały na celowniku nasze TLAM-y [Tomahawki] przez cały czas ich lotu, ale nie. Rosjanie prawdopodobnie mogli zestrzelić kilka pocisków, ale biorąc pod uwagę niewielkie długoterminowe szkody tego uderzenia, nie było to warte wystrzelenia rosyjskich S400 - mówi WP amerykański analityk z ośrodka współpracującego z Pentagonem. Co więcej,  dotychczasowa reakcja Rosji jest stosunkowo łagodna. Kreml nazwał akt agresją sprzeczną z prawem międzynarodowym i zasugerował, że było to działanie skierowane na odwrócenie uwagi od rosnącej liczby  ofiar cywilnych amerykańskich nalotów w Iraku . Co znaczące, nie odwołał jednak planowanej wizyty sekretarza stanu Reksa Tillersona w Moskwie, gdzie polityk miał się spotkać z Putinem.  Być może stało się tak dlatego, że choć ruch Trumpa zadziałał wbrew interesom Rosji w Syrii, jego efekt nie jest dla Moskwy całkowicie negatywny. Jak wynika z doniesień, Rosjanie, zostali poinformowali przez amerykańskie wojsko o zamiarze przeprowadzenia ataku i przekazali tę informację siłom reżimu Asada, co umożliwiło im przynajmniej częściową ewakuację bazy. W efekcie, w porównaniu do użytych sił - 59 rakiet Tomahawk - zniszczenia okazały się stosunkowo niewielkie: zginęło sześciu syryjskich żołnierzy, baza nie została całkowicie zniszczona, zaś szkód uniknęła duża liczba syryjskich samolotów (ostatecznie ucierpiało sześć myśliwców). - Symbolika i wiadomość przesłana za pomocą tej operacji miała być może równie duże znaczenie, co względy taktyczne - mówi WP były oficjel brytyjskiego minsiterstwa obrony.  - To była krótka rozmowa przeprowadzona innymi środkami - dodaje. Jak zauważają eksperci, treść tej dyscyplinującej ""rozmowy"" z syryjskim reżimem nie jest dla Rosji niekorzystna. Baszar al-Asad wielokrotnie okazywał się dla Rosjan niewygodnym sojusznikiem, którego samodzielność i metody nie przystawały do jego stopnia zależności od swoich sponsorów w Moskwie. Chodzi o działania sabotujące funkcjonowanie uzgodnionego przez Rosję zawieszenia broni, a także o stosowanie - tak jak w Chan Szejchun - broni masowego rażenia, co nawet przez Kreml zostało przyjęte z niesmakiem. Co symptomatyczne, po incydencie w Idlib rzecznik Kremla Dmitrij Pieskow ogłosił, że poparcie Rosji dla Asada ""nie jest bezwarunkowe"". Powiedział też, że Moskwa nie jest w stanie przekonać Asada do robienia tego, czego ona chce.  - Takie utemperowanie Asada i jego zwolenników może być dla Rosji korzystne, szczególnie jeśli odpowiedź Rosji na amerykański atak nie będzie radykalna i widoczna. Będzie to wówczas sygnał dla Asada, ze należy wykazać większe umiarkowanie. Problem w tym, że oprócz Rosji ogromną rolę odgrywa też Iran, którego interesy co do deeskalacji niekoniecznie są zgodne z interesami Kremla - mówi WP dr Łukasz Fyderek, politolog z Uniwersytetu Jagiellońskiego. Jak jednak dodaje, Kreml w dużej mierze jest skazany na syryjskiego dyktatora i stąd ma ograniczone pole działania, jeśli chodzi o wpływ na jego zachowanie. - Problem Rosjan polega na tym, że owszem, Asad jest niewygodnym klientem Moskwy i wykazuje zbyt dużą samodzielność, ale struktura władzy reżimu jest tak słaba i tak bardzo oparta o kult jednostki, że usunięcie Asada byłoby bardzo niekorzystne. Rosjanie obawiają się, że bez niego cała ta struktura się rozpadnie - wyjaśnia.  Zdaniem eksperta, skutek wysłanego prze Trumpa sygnału może być dwojaki. Jak tłumaczy, uderzenie ma szanse skłonić syryjski reżim do ""większej elastyczności"" i umiarkowania w traktowaniu opozycji. Świadczyć o tym może ich reakcja w 2013 roku, kiedy zapowiadane przez Obamę (lecz ostatecznie nie zrealizowane) uderzenie wywołało popłoch w szeregach reżimu, a wielu czołowych jego członków zaczęło ewakuację. Kiedy atak został odwołany, utwierdziło ich to w przekonaniu o bezkarności.  - Ale możliwy też jest drugi scenariusz,  w którym reżim wraz z Moskwą i Teheranem uzna, że atak to jednorazowe uderzenie, które nie wiąże się ze zmianą szerszej polityki wobec Syrii, co administracja USA sama zresztą zasygnalizowała. W takiej sytuacji, zdając sobie sprawę, że USA nie są w stanie kontynuować takich uderzeń na dłuższą metę, podbiją stawkę, doprowadzając do kolejnych ataków chemicznych czy zmasowanych bombardowań - analizuje Fyderek.  Jednak według dr. Macieja Milczanowskiego, eksperta ds. bezpieczeństwa międzynarodowego z Wyższej Szkoły Informatyki i Zarządzania w Rzeszowie, atak USA jest częścią szerszego planu administracji Trumpa, którego celem jest ponowne wejście do gry w Syrii.  - Amerykanie chcą wrócić na Bliski Wschód, a szczególnie do Syrii, z której zostali za rządów Obamy wypchnięci. To uderzenie jest sygnałem, że znów chcą odgrywać czołową rolę - mówi były wojskowy. - Rosja chce trzymać łapę na Syrii i mówi do USA: wy macie Irak i tym się zadowolcie. To jest gra zerojedynkowa, bo żaden z tych aktorów nie chce się zgodzić na podzielenie się wpływami - dodaje.  Zdaniem eksperta, amerykański atak był mocnym ciosem w interesy Kremla, któremu najbardziej zależy na wizerunku mocarstwa, którego wpływom nie może nic zagrozić.  -  Z punktu widzenia Moskwy to katastrofa wizerunkowa i na pewno pociągną za sobą reakcję: można się spodziewać ponownego sprowadzenia Iskanderów-M do Kaliningradu, lotów bombowców strategicznych nad przestrzenią powietrzną NATO, wynurzenie okrętów podwodnych z głowicami nuklearnymi gdzieś na Bałtyku,  no i przede wszystkim uderzenie w rebeliantów w Syrii - mówi Milczanowski. W istocie, zaledwie godziny po ataku USA, rosyjskie lotnictwo przeprowadziło serię intensywnych nalotów na pozycję rebelii w prowincji Idlib. Być może jednak najbardziej wyraźną odpowiedzią Rosji na uderzenie w syryjską bazę jest zawieszenie współpracy z siłami USA na rzecz koordynacji operacji lotniczych w celu uniknięcia przypadkowych incydentów między siłami lotniczymi obu krajów. Jak oceniają eksperci, wzmaga do ryzyko eskalacji i jest szkodliwe dla obu stron. I być może dlatego krok ten nie zostanie zrealizowany. - Takie porozumienie musi istnieć, jeśli nie oficjalnie to zakulisowo, bo chodzi o to, by nie rozpocząć bezpośredniej eskalacji między USA i Rosją.  Tego nie chce bowiem nikt - wyjaśnia dr Milczanowski."
http://wiadomosci.wp.pl/atak-usa-na-syryjska-baze-tymczasem-kim-dzong-un-sklada-gratulacje-asadowi-6109451087939201a,"Atak USA na syryjską bazę. Tymczasem Kim Dzong Un składa gratulacje Asadowi  Przywódca Korei Płn. Kim Dzong Un złożył gratulacje prezydentowi - Baszarowi el-Asadowi. Specjalna depesza została nadana w dniu, gdy nastąpił atak USA na syryjską bazę lotniczą. Wiadomość o depeszy z Pjongjangu przekazała oficjalna agencja KCNA. Jest też w dzienniku północnokoreańskiej Partii Pracy ""Rodong Sinmun"". Kim Dzong Un pogratulował el-Asadowi z okazji... 70. rocznicy założenia rządzącej partii Baas. Napisał, że ""przyjazne stosunki między obu krajami ulegną dalszemu wzmocnieniu i rozwojowi ze względu na prowadzoną przez nie walkę z imperializmem"". Korea Płn. podejrzewana jest przez międzynarodową społeczność o długotrwałą współpracę z Syrią w zakresie broni nuklearnej. Koreańczycy z Północy wybudowali w Syrii reaktor do produkcji plutonu. Obiekt został jednak zniszczony podczas izraelskiego nalotu w 2007 roku. Gratulacje Pjongjangu dla Damaszku pojawiły się w dniu, gdy USA przeprowadziły uderzenie na syryjską bazę lotniczą Szajrat w prowincji Hims.  To odpowiedź na atak chemiczny na opanowaną przez rebeliantów miejscowość Chan Szajchun, o który Stany Zjednoczone oskarżyły reżim prezydenta Syrii. W ataku chemicznym zginęło 86 osób, w tym 30 dzieci."
http://wiadomosci.wp.pl/radom-zarzut-zabojstwa-dla-meza-53-latki-ktorej-cialo-wylowiono-z-rzeki-6109452836976257a,"Radom: Zarzut zabójstwa dla męża 53-latki, której ciało wyłowiono z rzeki Zarzut zabójstwa postawiła prokuratura mężowi 53-letniej mieszkanki Radomia, której zwłoki znaleziono w niedzielę w rzece Pilica w pow. białobrzeskim (Mazowieckie). Śledczy skierowali do sądu wniosek o aresztowanie 55-latka. Jak poinformowała dziennikarzy rzeczniczka Prokuratury Okręgowej w Radomiu Małgorzata Chrabąszcz, Piotr W. został w czwartek przesłuchany w charakterze podejrzanego pod zarzutem zabójstwa żony. Kobieta zaginęła w grudniu ubiegłego roku. Według śledczych, Piotr W. zadał jej w tył głowy wielokrotne urządzenia tępym, twardym narzędziem, powodując liczne rany i złamania kości czaszki. - Następnie, używając do obciążenia betonowego bloczka, wrzucił kobietę do rzeki. W następstwie tych działań doszło do jej zgonu - ujawniła rzeczniczka prokuratury.  Chrabąszcz dodała, że dla dobra śledztwa prokuratura nie udziela informacji, czy mężczyzna złożył wyjaśnienia i czy przyznał się do winy. Prokuratura skierowała do sądu wniosek o aresztowania 55-latka. Decyzja w tej sprawie powinna zapaść w piątek. 53-letnia mieszkanka Radomia to dyrektorka szkoły w jednej z podradomskich miejscowości. Zaginęła w niewyjaśnionych okolicznościach w grudniu 2016 roku. Kobieta była poszukiwana przez rodzinę, znajomych, policję i wynajętego przez bliskich detektywa. W styczniu prowadzono poszukiwania radomianki w powiecie białobrzeskim, gdzie znaleziono należący do niej klucz.  Ciała szukano też w przepływającej w okolicy rzece Pilica. Poszukiwania zostały wówczas wstrzymane ze względu na warunki pogodowe. Zwłoki kobiety zauważyli w wodzie w niedzielę wędkarze i zawiadomili policję."
http://wiadomosci.wp.pl/jest-decyzja-ws-odwolania-rzadu-beaty-szydlo-6109423023024257a,"Jest decyzja ws. odwołania rządu Beaty Szydło Posłowie zdecydowali o przyszłości gabinetu Beaty Szydło. W głosowaniu nad wotum nieufności zgłoszonym przez Platformę Obywatelską za odwołaniem rządu zagłosowało 174 posłów, przeciwnych było 238. 4 posłów wstrzymało się od głosu. Wniosek o wotum nieufności rozpoczął się od przemówienia Grzegorza Schetyny. Szef PO przez 10 minut punktował rząd za wszystkie nieprawidłowości, które miały miejsce od 2015 roku. Całe wystąpienie możecie obejrzeć tutaj. Po wystąpieniu Schetyny głos zabrał Jarosław Kaczyński.  - Nie będziemy się z wami ścigać w knajactwie - powiedział Kaczyński. Przekonywał, że PO używa wniosku o wotum nieufności dla zachowania status quo. ""Jak mówiła pani Agnieszka Holland, swoją drogą nietuzinkowa reżyser, szkoda, że w innych kwestiach nie taka nietuzinkowa, ""żeby było tak jak było"". Posłowie PiS zareagowali salwą śmiechu. Następnie na mównicę wszedł poseł Sławomir Neumann. - Polki i Polacy was rozliczą. A San Escobar nie przyjmie wniosku o azyl. Grzegorz Schetyna będzie dobrym premierem. Może nie dzisiaj, ale za 2,5 roku"" - zapewniał Neumann. Rządu nie oszczędzały też inne partie opozycyjne. Zarówno posłowie Nowoczesnej, jak i PSL wypominali Beacie Szydło największe błędy jej gabinetu. - Po przejęciu władzy was rozliczymy. Postawimy przed sądem wszystkich, którzy łamali prawo. Niezależnie, czy będzie to premier, czy minister, czy szeregowy poseł, którego tu nie ma, bo się boi - mówił Ryszard Petru. Beata Szydło co kilka zdań przypominała podniesienie wieku emerytalnego czy podwyżki podatków. Przekonywała, że za PO gospodarka zwalniała, a za PiS się rozwija. Mówiła o 500+ i innych programach społecznych. Zapewniała, że dzięki PiS będą mogły powstawać polskie doliny krzemowe. O ile pierwsza część przemówienia Beaty Szydło była zgrabną polemiką z zarzutami opozycji, o tyle druga część mogła zanudzić nawet najbardziej wytrwałych. Premier wymieniała kolejne osiągnięcia rządu, choć wiele punktów na tej liście było mocno wątpliwych. Nawet politycy PiS nie palili się do oklaskiwania swojej premier tak, jak na początku przemówienia."
http://wiadomosci.wp.pl/najnowsze-badanie-cbos-pis-bez-zmian-rosnie-poparcie-dla-po-6109469712660609a,"Najnowsze badanie CBOS. PiS bez zmian, rośnie poparcie dla PO Poparcie dla PiS w kwietniu utrzymuje się na poziomie 37 procent. Sporo punktów procentowych zyskała za to Platforma Obywatelska - tak wynika z najnowszego badania CBOS. Platforma Obywatelska zanotowała duży skok poparcia o 7 pkt. proc. W tej chwili chce na nią głosować 26 proc.  Według CBOS, poparcie dla PiS (wraz z Solidarną Polską i Polską Razem) nie zmieniło się przez ostatni miesiąc i podobnie jak w pierwszej dekadzie marca, chce na nie głosować 37 proc. ankietowanych deklarujących zamiar głosowania. Trzecie miejsce, z identycznym jak miesiąc temu wynikiem, zajmuje ruch Kukiz’15, popierany przez 9 proc. respondentów. Listę ugrupowań mających szanse na wprowadzenie swych przedstawicieli do Sejmu zamyka w tym miesiącu Nowoczesna (5 proc.). Od marca ugrupowanie Ryszarda Petru straciło 3 punkty procentowe. Pozostałe ugrupowania nie zdołałyby wprowadzić swoich reprezentantów do Sejmu, gdyby wybory odbywały się już teraz. Tylko 4 proc. zdeklarowanych uczestników głosowania ma zamiar poprzeć PSL (spadek o 1 punkt procentowy) i tylu samo opowiada się za SLD (4 proc.). Po 2 proc. wyborców chciałoby głosować na ugrupowanie Wolność Janusza Korwin-Mikkego oraz na Partię Razem. Od marca minimalnie ubyło badanych, którzy chcieliby iść na wybory, ale nie wiedzą jeszcze, na które ugrupowanie oddaliby swój głos (10 proc. - spadek o 2 punkty procentowe). Gdyby wybory miały się odbyć na początku kwietnia, wzięłoby w nich udział 67 proc. uprawnionych do głosowania - to o 1 punkt procentowy mniej niż miesiąc temu. Z kolei według marcowego sondażu IBRIS dla ""Rzeczpospolitej"", na partię Jarosława Kaczyńskiego chce głosować 29 procent badanych (spadek aż o 5 punktów procentowych), a na PO 27 procent, co daje wzrost aż o 10 pp."
http://wiadomosci.wp.pl/chaos-i-panika-w-centrum-sztokholmu-zdjecia-i-filmy-z-miejsca-zdarzenia-6109481190438529a,"Chaos i panika w centrum Sztokholmu. Zdjęcia i filmy z miejsca zdarzenia Ciężarówka wjechała w grupę ludzi w Sztokholmie, stolicy Szwecji. Dwie osoby nie żyją. Do zdarzenia doszło na jednej z pieszych ulic handlowych. Policja podejrzewa akt terroru"
http://wiadomosci.wp.pl/ciezarowka-wjechala-w-tlum-w-sztokholmie-co-najmniej-dwie-osoby-nie-zyja-6109474177456257a,"Ciężarówka wjechała w tłum w Sztokholmie. Co najmniej dwie osoby nie żyją Ciężarówka wjechała w grupę ludzi w stolicy Szwecji, Sztokholmie. Dwie osoby nie żyją - twierdzi szwedzka policja. Wcześniej media informowały o co najmniej trzech zabitych. Media donoszą też, że jest co najmniej 35 osób rannych. Na miejscu reporter szwedzkiego radia widział dziesięć samochodów policyjnych i pięć karetek. Policja podejrzewa, że to mógł być akt terroru.  ""Pojazd jechał prosto w tłum"" - opisuje szwedzka gazeta ""Aftonbladet"". Rannych zostało kilka osób. Pojazd uderzył w ścianę domu towarowego. - Widziałem martwe osoby. Panuje tu kompletny chaos - mówi Martin Svenningsen, reporter, który znajduje się na miejscu wypadku. Policja informuje o dwóch zabitych, ale nieoficjalnie mówi się o nawet pięciu ofiarach śmiertelnych. Służby ratunkowe udzielają pomocy osobom poszkodowanym - podała agencja TT.  Szwedzka policja podejrzewa, że wjechanie ciężarówki w ludzi na ulicy, a później w dom towarowy mogło być aktem terroru - informuje agencja dpa. Media podają, że ludzie w popłochu opuszczają miejsce zdarzenia. Cytują świadków, którzy mówią o chaosie. Na miejsce przyjechały radiowozy policji i karetki pogotowia; policja otoczyła i zamknęła teren. Jeden z reporterów Szwedzkiego Radia twierdzi, że policja użyła broni palnej. Również według szwedzkiej telewizji publicznej STV słychać było strzały. Pojawiły się też doniesienia o kolejnej strzelaninie w pobliżu miejscu zdarzenia.  Reporter STV relacjonuje, że po mieście jeździ policyjny radiowóz, z którego funkcjonariusze wołają: ""ostrzeżenie przed aktem terroru"".  Szwedzka policja zaleciła mieszkańcom unikanie centrum Sztokholmu."
http://wiadomosci.wp.pl/kaczynski-spotkal-sie-z-prokuratorem-krajowym-i-prezesem-nbp-po-pyta-po-co-6109477310658177a,"Kaczyński spotkał się z prokuratorem krajowym i prezesem NBP. PO pyta: po co? PO nie chce odpuścić PiS. Po nieudanej próbie rozwiązania rządu posłowie ugrupowania Grzegorza Schetyny przypominają o spotkaniach, które Jarosław Kaczyński odbył z prokuratorem krajowym Bogdanem Święczkowskim oraz Adamem Glapińskim. Politycy nagle chcą wiedzieć, co miały na celu wizyty, które w ich ocenie świadczą o braku bezstronności. ""W naszej ocenie opinia publiczna powinna mieć poczucie niezależności i bezstronności Prokuratora Krajowego, tym bardziej, że w przeszłości pamiętamy niezgodne z prawem, nieformalne narady ówczesnego premiera Jarosława Kaczyńskiego ze  Zbigniewem Ziobro  oraz pozostałymi ministrami i szefami służb specjalnych, które dotyczyły ustaleń toczących się śledztw (...)"" - czytamy w liście skierowanym do prokuratora krajowego Bogdana Święczkowskiego. Spotkanie, o które dopytuje czterech posłów PO: Sławomir Nitras, Joanna Mucha, Agnieszka Pomaska, Paweł Olszewski, Cezary Tomczyk i Rafał Trzaskowski miało miejsce 28 lutego w siedzibie PiS. ""Z doniesień medialnych wiadomo, że przez prawie trzy godziny rozmawiał Pan z prezesem PiS Jarosławem Kaczyńskim"" - przypominają politycy. To, czego się obawiają, to ingerencja w śledztwa, proszą więc o wyjaśnienie, czego dotyczyła rozmowa i czy zostały w jej trakcie poruszone wątki takie jak zmiana zarzutów wobec kontrolerów ze Smoleńska.  Posłowie w ostrym tonie zaznaczają, że Święczkowski to jedyny prokurator w historii, który jeździł na spotkanie z politykami do siedziby ich partii.  Podobne zarzuty padają w stosunku do prezesa NBP Adama Glapińskiego. ""W zakresie realizowanych przez Pana zadań i pełnionej funkcji nie ma Pan obowiązku odbywania nieformalnych spotkań z posłami i politykami, szczególnie w siedzibach ich partii"" - piętnują wizytę przesa NBP złożoną 7 marca przy ul. Nowogrodzkiej posłowie PO. Ich zdaniem może to zaprzeczać apolityczności oraz bezstronności - cechom niezbędnym do właściwego sprawowania urzędu.  Autorzy listu proszą Glapińskiego o wyjaśnienie, czego dotyczyło spotkanie i czy poruszano w nim kwestie ""kadrowe, polityki fiskalnej Narodowego Banku Polskiego lub decyzji podejmowanych przez Komisję Nadzoru Finansowego. Obydwa listy zostały podpisane przez tę samą grupę posłów i zawierają jedno wspólne pytanie: ""Czy odbywał pan również nieformalne spotkania z innymi liderami partyjnymi?"".  Źródło: Twitter"
http://wiadomosci.wp.pl/pendolino-uderzylo-w-tira-sa-ranni-6109484892096129a,"Pendolino uderzyło w tira. Są ranni Na Opolszczyźnie pociąg Pendolino wjechał w tira. Do zdarzenia doszło na trasie kolejowej między Opolem a Częstochową.  W miejscowości Schodnia na Opolszczyźnie pociąg Pendolino wjechał w tira. Do wypadku doszło na przejeździe kolejowym. Na miejsce wysłano już dwa śmigłowce Lotniczego Pogotowia Ratunkowego. W akcji ratunkowej bierze też udział 16 zastępów straży pożarnej. Początkowo służby informowały o 4 rannych. Teraz mówi się o co najmniej 9, w tym 4 ciężko rannych. Lekko poszkodowanych jest ponad 200 osób. W zdarzeniu brał udział pociąg jadący z Wrocławia do Warszawy."
http://wiadomosci.wp.pl/atak-w-sztokholmie-premier-szwecji-zatrzymano-jedna-osobe-mamy-zdjecie-podejrzanego-6109494342665857a,"Atak w Sztokholmie. Premier Szwecji: zatrzymano jedną osobę. Mamy zdjęcie podejrzanego Jedna osoba została zatrzyma w związku z atakiem. Ciężarówka wjechała w tłum ludzi na ulicy handlowej w centrum Sztokholmu - przekazał premier Szwecji Stefan Loefven. Na Twitterze pojawiają się zdjęcia zatrzymanej osoby. Wcześniej cytowany przez agencję prasową TT szef rządu powiedział, że to Szwecja została zaatakowana i że wszystko wskazuje na akt terroru. Według policji, w centrum szwedzkiej stolicy doszło do ataku z użyciem ciężarówki. Ciężarówka wjechała w grupę ludzi w Sztokholmie, stolicy Szwecji. Trzy osoby nie żyją. TUTAJ zbieramy zdjęcia i filmy z miejsca zdarzenia. Policja podejrzewa akt terroru, aresztowano jedną osobę."
http://wiadomosci.wp.pl/zabojca-polki-skazany-na-dozywocie-szczegolny-ciezar-winy-6109488174220929a,"Zabójca Polki skazany na dożywocie. ""Szczególny ciężar winy"" Zbrodnia wywołała poruszenie w RFN i Polsce w 2016 r. Syryjski uchodźca zadźgał nożem Polkę i ranił kilka osób. Sąd w Tybindzie ogłosił właśnie wyrok: dożywocie.  22-letni zabójca Polki został skazany przez sąd w Tybindze na dożywotnią karę pozbawienia wolności. Do zbrodni doszło w Reutlingen (Badenia-Wirtembergia) w lipcu 2016. Sąd Krajowy wymierzył sprawcy karę za morderstwo, usiłowanie morderstwa i niebezpieczne uszkodzenie ciała. Oskarżono go o to, że w lipcu 2016 zabił swoją przyjaciółkę i ranił kilka innych osób. Sąd stwierdził przy tym ""szczególnie ciężką winę"" oskarżonego. Czyn syryjskiego uchodźcy, który ubiegał się o azyl w RFN,  w ubiegłym roku w Niemczech i Polsce wywołał poruszenie i niepokój , ponieważ w tamtym okresie, w przeciągu kilku dni miały miejsce brutalne czyny. Jednym z nich był atak szaleńca w Monachium, w którym zginęło 9 osób.  Prokuratura podała, że przybyły do Niemiec w czerwcu 2015 Syryjczyk pracował w Reutlingen w tureckiej restauracji, gdzie poznał swoją późniejszą przyjaciółkę, 45-letnią Polkę. Do jej zabójstwa doszło 24 lipca 2016. Mężczyzna zadźgał kobietę 60-centymetrowym nożem, który wyniósł z restauracyjnej kuchni. Bezpośrednio po zabójstwie dokonanym przed lokalem zaatakował on jeszcze dwóch gości siedzących w restauracji, raniąc ciężko jednego z nich. Później, w trakcie ucieczki, na dworcu autobusowym w Reutlingen wybił szyby stojącego tam samochodu i zaatakował kobietę za kierownicą oraz siedzącego obok niej mężczyznę. Pomimo odniesionych obrażeń kobiecie udało się zapalić samochód i odjechać. AFP/Małgorzata Matzke Przeczytaj także: Merkel i Hollande: Asad jako jedyny odpowiada za tę sytuację  Kowal: Kto boi się silnych Niemiec, nie może domagać się osłabiania Komisji Europejskiej"
http://wiadomosci.wp.pl/dramat-w-sztokholmie-relacje-swiadkow-6109486841149057a,"Dramat w Sztokholmie. Relacje świadków W piątek przy ulicy Drottninggatan w centrum Sztokholmu ciężarówka wjechała w tłum. Tamtejsze media przywołują relacje świadków zdarzenia.  Według relacji świadka, którą przywołuje Reuters, na miejscu zdarzenia znajdują się ""przykryte kocami przypominające ciała kształty"".  - Dochodziłem do głównej ulicy, kiedy duża ciężarówka pojawiła się znikąd. (...) To wymknęło się spod kontroli. Widziałem co najmniej dwie osoby, po ciałach których przejechała ciężarówka. Uciekłem stamtąd tak szybko jak mogłem - powiedział w rozmowie z ""Aftonbladet"" świadek Dimitris. - Nie widziałem, czy ktoś kierował ciężarówką. Wyglądało tak jakby pojazd jechał niekontrolowany - dodał. Kolejna osoba powiedziała, że widziała trzy martwe osoby. Ludzie mieli uciekać w panice z miejsca zdarzenia. Świadkowie mówią też, że w ciężarówce siedział mężczyzna w kominiarce na twarzy. Leander, kolejny świadek, jak sam powiedział, został zmuszony do tego, by wraz z innymi klientami i pracownikami schronić się w pomieszczeniu magazynowym wewnątrz sklepu Ahlens. Podkreślił, że usłyszał wielki huk. - To brzmiało jak bomba, która wybuchła - stwierdził. Inny świadek, Jan, tak z kolei opisał zdarzenie: - Byłem akurat na dziale z butami, gdy nagle usłyszałem krzyki. Spojrzałem na zewnątrz przez szybę i zobaczyłem, jak ciężarówka uderza w ścianę. Co więcej, jak podaje ""Expressen"", w innej części miasta, na placu Fridhemsplan, było słychać strzały.  Źródło: Reuters/""Aftonbladet""/""Expressen"""
http://wiadomosci.wp.pl/ciezarowka-wjechala-w-tlum-w-sztokholmie-co-najmniej-trzy-osoby-nie-zyja-6109474177456257a,"Ciężarówka wjechała w tłum w Sztokholmie. Co najmniej trzy osoby nie żyją Ciężarówka wjechała w grupę ludzi w stolicy Szwecji, Sztokholmie. Trzy osoby nie żyją - twierdzi szwedzka policja. Media donosiły, że jest co najmniej 35 osób rannych, teraz mówi się o ośmiu. Policja podejrzewa, że to mógł być akt terroru; wprost o zamachu mówi szwedzki premier Stefan Lofven. Agencja AFP twierdzi, że jedna osoba została aresztowana. Pojawiły się również zdjęcia skuwanego kajdankami mężczyzny na miejscu zdarzenia. Policja zaprzecza jednak informacjom o aresztowaniu.  ""Pojazd jechał prosto w tłum"" - opisuje szwedzka gazeta ""Aftonbladet"", dodając, że kierujący nią miał twarz zasłoniętą kominiarką. Rannych zostało kilka osób. Pojazd uderzył w ścianę domu towarowego. - Widziałem martwe osoby. Panuje tu kompletny chaos - mówi Martin Svenningsen, reporter, który znajduje się na miejscu wypadku. Policja informuje o trzech  zabitych, ale nieoficjalnie mówi się o nawet pięciu ofiarach śmiertelnych. Służby ratunkowe udzielają pomocy osobom poszkodowanym - podała agencja TT.   Szwedzka policja ds. bezpieczeństwa Sapo podejrzewa, że wjechanie ciężarówki w ludzi na ulicy, a później w dom towarowy mogło być aktem terroru - informuje agencja dpa. Wprost o zamachu mówił szwedzki premier. - Szwecja została zaatakowana. Wszystko wskazuje na to, że doszło do aktu terroru - powiedział Stefan Lofven, który udaje się na miejsce zdarzenia.  Media podają, że ludzie w popłochu opuszczają miejsce zdarzenia. Cytują świadków, którzy mówią o chaosie. Na miejsce przyjechały radiowozy policji i karetki pogotowia; policja otoczyła i zamknęła teren. Jeden z reporterów Szwedzkiego Radia twierdzi, że policja użyła broni palnej. Również według szwedzkiej telewizji publicznej STV słychać było strzały. Według doniesień ""Expressen"", na placu Fridhemsplano, w pobliżu miejscu zdarzenia, doszło do strzelaniny. Jak twierdzi gazeta, miało tego dokonać trzech mężczyzn, którzy wyskoczyli z ciężarówki. W okolicy miał też wybuchnąć pożar.  Reporter STV relacjonuje, że po mieście jeździ policyjny radiowóz, z którego funkcjonariusze wołają: ""ostrzeżenie przed aktem terroru"".  Szwedzka policja zaleciła mieszkańcom unikanie centrum Sztokholmu. Polskie MSZ podaje na Twitterze, że konsul RP jest w kontakcie z miejscowymi służbami. Trwa sprawdzanie, czy ucierpieli Polacy. MSZ przypomina numer dyżurny Wydziału Konsularnego Ambasady RP w Sztokholmie: 0046-(0)709-220-892. ""Łączymy się w bólu z rodzinami ofiar i przekazujemy najszczersze wyrazy współczucia społeczeństwu i władzom Królestwa Szwecji"" - brzmi komunmikat polskiego MSZ. MSZ zaapelowało tez do Polaków przebywających w Sztokholmie o zachowanie szczególnej ostrożności i stosowanie się do zaleceń miejscowych służb. Ciężarówka - podaje ""Aftonbladet"" - była skradziona. Firma, do której należał pojazd, jest w kontakcie z kierowcą, który użytkował ten pojazd; nic mu się nie stało. Do kradziezy miało dojśc, gdy kierowca wysiadł z pojazdu, by dokonać rozładunku.  W Sztokholmie całkowicie wstrzymano ruch metra - informuje agencja TT. Reuters dodaje informację o ewakuacji centralnego dworca kolejowego w Sztokholmie. Służby prasowe szwedzkiego rządu informują, że wszystkie instytucje rządowe zostały ewakuowane, ministrowie są bezpieczni, zaś premier udaje się na miejsce zdarzenia."
http://wiadomosci.wp.pl/atak-w-sztokholmie-dwie-osoby-zatrzymane-6109494342665857a,"Atak w Sztokholmie. Dwie osoby zatrzymane Jedna osoba została zatrzymana w związku z atakiem. Ciężarówka wjechała w tłum ludzi na ulicy handlowej w centrum Sztokholmu - przekazał premier Szwecji Stefan Loefven. Policja podkreśla, że dwie osoby zostały zatrzymane, ale nie aresztowane w związku ze sprawą. Policja podaje, że na wolności jest jeden podejrzany mężczyzna. W momencie zdarzenia był ubrany w zieloną kurtkę, białe buty i szarą bluzę. Na Twitterze pojawiły się zdjęcia zatrzymanej osoby. Wcześniej cytowany przez agencję prasową TT szef rządu powiedział, że to Szwecja została zaatakowana i że wszystko wskazuje na akt terroru. Według policji, w centrum szwedzkiej stolicy doszło do ataku z użyciem ciężarówki. Ciężarówka wjechała w grupę ludzi w Sztokholmie, stolicy Szwecji. Trzy osoby nie żyją. TUTAJ zbieramy zdjęcia i filmy z miejsca zdarzenia. Policja podejrzewa akt terroru, aresztowano jedną osobę."
http://wiadomosci.wp.pl/film-disneya-zbyt-kontrowersyjny-dla-polskich-uczniow-petycja-ksiedza-zablokowala-wyjscie-do-kina-6109534193170049a,"Film Disneya zbyt kontrowersyjny dla polskich uczniów. Petycja księdza zablokowała wyjście do kina Uczniowie ze szkoły podstawowej im. Jana Pawła II w Rypinie nie pójdą do kina na „Piękną i bestię”. To efekt petycji przesłanej do dyrektora placówki. Udało się zebrać pieniądze i zaplanować wyjście do kina. Niestety wszystko zostało odwołane po tym, jak dyrektor szkoły odebrał pismo, w którego tytule można przeczytać „Mówimy stanowcze NIE deprawacji dzieci”. Oburzenie wywołały rzekome homoseksualne wątki w najnowszym filmie Disneya. Dyrektor natychmiast podjął decyzję o odwołaniu wycieczki do kina a z lokalnej strony internetowej Rypin.eu zniknęła recenzja filmu. „Po raz pierwszy w historii wytwórni Disneya pojawi się wątek homoseksualny. Od razu będzie on jednym z istotniejszych epizodów w produkcji dla dzieci” – twierdzi ks. Przemysław Śliwiński, autor petycji.  Duchowny apeluje, by usunąć „Piękną i bestię” z polskich kin. Namawia także rodziców, by omijali film szerokim łukiem. Co wywołało takie oburzenie? Relacja Gastona, czarnego charakteru i jego pomocnika Le Fou, wyraźnie zauroczonego kompanem. Oficjalne powody odwołania wyjścia do kina nie są jednak znane. Dyrektor szkoły był poza zasięgiem dziennikarza portalu Na Temat. Wypowiadał się za to chętnie ojciec Śliwiński. Przyznał, że nawet nie widział filmu, a swoją opinię oparł na doniesieniach ze Stanów Zjednoczonych, gdzie produkcję bojkotowały organizacje chrześcijańskie. Zastrzegł również, że nie rozsyłał petycji do szkół. Opublikował ją jedynie w internecie."
http://wiadomosci.wp.pl/wieslaw-janczyk-nie-chcial-tvn24-na-lotnisku-ale-inni-chcieli-6109552649348737a,"Wiesław Janczyk nie chciał TVN24 na lotnisku, ale inni chcieli - Pycha kroczy upadkiem - oceniła zachowanie Wiesława Janczyka z Prawa i Sprawiedliwości Monika Wielichowska z Platformy Obywatelskiej. Polityk PiS miał zażądać przełączenia na lotnisku TVN24 na telewizję publiczną. W dyskusję włączyli się też internauci. Nie obyło się bez nieporozumień. Wideo przedstawiające wymianę zdań między mężczyzną przebywającym na lotnisku a Janczykiem opublikowała na swoim twitterowym profilu Monika Wielichowska z Platformy Obywatelskiej. Na filmiku widzimy gwałtowną reakcję mężczyny, który nie chciał oglądać TVP Info. - Proszę włączyć moją telewizję i nie będzie kłótni - powiedział. Z komentarza do posta Wielichowskiej wynika, że mężczyzna miał na myśli TVN24.  Jak wynika z wpisu przedstawicielki PO, Janczyk miał zażądać wcześniej przełączenia kanału TVN24 na telewizję publiczną. Mężczyzna znajdujący się w tym samym pomieszczeniu na lotnisku, co minister, nie pozostał na to obojętny. - Całą Polskę pan zmusza do tego, by oglądała telewizję - waszą, propagandową. Ja nie jestem za wami. Niech się pan odczepi od mojego telewizora - mówił do Janczyka. Ten zaś stał spokojnie i tłumaczył, że telewizor nie należy do mężczyzny, który się do niego zwrócił. - Mój. Jestem Polakiem - odpowiedział ministrowi zdenerwowany mężczyzna. Pod wpisem pojawiło się sporo komenatrzy. Część internautów skrytykowała Janczyka. Jak się okazuje, źle zinterpretowali filmik - myśleli, że mężczyzna ubrany w białą koszulę, który nie chciał oglądać publicznej telewizji, to polityk PiS. Było odwrotnie. Źródło: Twitter"
http://wiadomosci.wp.pl/mistrz-gepetto-kontra-blazenska-sztuka-najlepsze-fragmenty-z-debaty-nad-wnioskiem-o-wotum-nieufnosci-6109550981314177a,"„Mistrz Gepetto” kontra „błazeńska sztuka”. Najlepsze fragmenty z debaty nad wnioskiem o wotum nieufności Politycy już dawno nie mieli tak wybornej okazji do bezpardonowego obrzucenia się nawzajem oskarżeniami. Choć debata nad wnioskiem o wotum nieufności powinna uderzać merytorycznością, posłowie pozwolili sobie na wiele emocjonalnych sformułowań. - Ten się śmieje, kto się śmieje ostatni. Zdemolowaliście system prawny, oparty na konstytucji. Podeptaliście ją wielokrotnie. Podobnie jak Trybunał Konstytucyjny, prokuraturę i niezależne sądy – stwierdził podczas debaty nad wnioskiem o wotum nieufności Grzegorz Schetyna.  I byłoby to pewnie jedno z bardziej merytorycznych wystąpień, gdyby lider PO nie dodał słów „Stworzyliście instytucje misiewiczów, misie-pisie”. Schetyna miał również wiele do zarzucenia prezesowi PiS-u. – Dokonał najcięższej zbrodni, czy dokonuje najcięższej zbrodni – mówił. W odpowiedzi Jarosław Kaczyński stwierdził, że PiS z „naprawy Rzeczypospolitej nie zrezygnuje”. To, co się działo w Sejmie, można określić jako festiwal oskarżeń i walkę o głośniejsze oklaski. – Choroba nienawiści zatruwa wasze serca i umysły, a wy zatruwacie życie Polaków – grzmiał Władysław Kosiniak-Kamysz. – Wprowadziliście nienawiść między Polakami. Bo to jest wasz sposób na działanie. Nie myślicie o Polakach, nie myślicie o poprawie ich bytu - twierdził Ryszard Petru. - Kłamać rano, kłamać w dzień, kłamać wieczorem, a może ciemny lud to kupi. A na dole, w pierwszym rzędzie, siedzi wasz mistrz, Gepetto. On to zrobił  – powiedział Sławomir Neumann z PO, wskazując na Jarosława Kaczyńskiego. Dla PiS-u sejmowa debata po prostu dobrą okazją do podsumowania tego, co rządowi do tej pory udało się zrobić i słowa opozycji nie były w stanie zmienić nastawienia premier Rady Ministrów. – Dzisiejszy dzień jest kolejnym odcinkiem tej błazeńskiej sztuki w wykonaniu opozycji pod tytułem: nieważne sprawy Polaków, ważne nasze interesy – odgryzła się opozycji Beata Szydło."
http://wiadomosci.wp.pl/dr-szewko-dla-wp-to-prawie-na-pewno-atak-terrorystyczny-6109543078865025a,"Dr Szewko dla WP: to prawie na pewno atak terrorystyczny To prawie na pewno jest zamach terrorystyczny. Policja szwedzka nie bez przyczyny podała, że jako taki traktuje ten atak. Pamiętajmy, że policja i służby maja dużo więcej informacji, niż podają  - mówił w #dziejesię18:30 dr Wojciech Szewko, ekspert ds. stosunków międzynarodowych.  - Co więcej, akcja policji na tak wielką skalę w Sztokholmie i okolicach sugeruje, że być może wiadomo o jakimś jeszcze zagrożeniu; możliwe, że jeszcze dziś przygotowywanym ataku - mówił w rozmowie z  Marcinem Antosiewiczem dr Szewko. Jak dodał, możliwe jest też, że służby wiedzą na przykład o większej siatce, niż tylko jeden zamachowiec.  Zdaniem eksperta, rozpędzona ciężarówka wjeżdżająca w tłum ludzi to rodzaj zamachu prosty do przeprowadzenia; zwłaszcza w sytuacjach, w których broń jest trudna do zdobycia."
http://wiadomosci.wp.pl/ciezarowka-wjechala-w-tlum-w-sztokholmie-policja-zatrzymano-mezczyzne-ktory-przyznal-sie-do-ataku-6109474177456257a,"Ciężarówka wjechała w tłum w Sztokholmie. Co najmniej trzy osoby nie żyją Ciężarówka wjechała w grupę ludzi w stolicy Szwecji, Sztokholmie. Trzy osoby nie żyją - stwierdziła szwedzka policja, potem jednak poinformowała, że nie może potwierdzić liczby zabitych. Premier Szwecji Stefan Lofven mówił o ataku terrorystycznym. Szwedzka policja zatrzymała w północnej części Sztokholmu mężczyznę, który przyznał się do przeprowadzenia ataku - podał dziennik ""Aftonbladet"", powołując się na różne anonimowe źródła. Według źródeł gazety, zatrzymany mężczyzna ma lekkie obrażenia. Wziął na siebie odpowiedzialność za atak. Policja odmówiła skomentowania tych doniesień. ""Nie było żadnych zatrzymań w związku z atakiem z użyciem ciężarówki, która wjechała w ludzi na ulicy handlowej w centrum Sztokholmu, a potem w dom towarowy"" - tej treści komunikat przekazuje policja na stronach internetowych. Media twierdzą jednak, że w różnych częściach miasta zatrzymano trzy osoby; nie wiadomo, czy zatrzymania te miały związek z atakiem.  Szwedzka policja opublikowała zdjęcia mężczyzny poszukiwanego w związku z atakiem. Zaznaczono, że kierowca pojazdu pozostaje na wolności. Zdjęcia pochodzą z monitoringu w pobliżu miejsca zamachu. Widać na nich młodego mężczyznę w czarnym kapturze i kurtce w oliwkowym kolorze. Policja nie sprecyzowała, czy uważa poszukiwanego mężczyznę za sprawcę ataku. Sam moment zamachu opisały media. ""Pojazd jechał prosto w tłum"" - relacjonowała szwedzka gazeta ""Aftonbladet"", dodając, że kierujący nią miał twarz zasłoniętą kominiarką. Pojazd staranował ludzi i uderzył w ścianę domu towarowego. Policja mówiła począkowo o trzech zabitych, później o dwóch i ponownie o trzech. Nieoficjalnie mówi się o nawet pięciu ofiarach śmiertelnych.  Podczas zwołanej po zamachu konferencji prasowej policja poinformowała, że nie może potwierdzić ani liczby zabitych, ani rannych. Szwedzkie służby bezpieczeństwa nie otrzymały żadnych sygnałów ostrzegawczych dotyczących ataku w stolicy - podano podczas konferencji. Oficer odpowiedzialny za dochodzenie w sprawie ataku przyznał jednocześnie, że policja nie ma kontaktu z kierowcą ciężarówki, która została wykorzystana do przeprowadzenia ataku. Szwedzka policja ds. bezpieczeństwa Sapo podejrzewa, że wjechanie ciężarówki w ludzi na ulicy, a później w dom towarowy mogło być aktem terroru - informuje agencja dpa. Wprost o zamachu mówił szwedzki premier. - Szwecja została zaatakowana. Wszystko wskazuje na to, że doszło do aktu terroru - powiedział premier Stefan Lofven.  Media podały, że ludzie w popłochu opuszczali okolice. Cytowano świadków, którzy mówili o chaosie. Tuż po zamachu policja otoczyła i zamknęła teren. Jeden z reporterów Szwedzkiego Radia twierdził, że policja użyła broni palnej. Według doniesień ""Expressen"", na placu Fridhemsplano, w pobliżu miejscu zdarzenia, doszło do strzelaniny. W okolicy miał też wybuchnąć pożar.  Reporter STV relacjonował, że po mieście jeździ policyjny radiowóz, z którego funkcjonariusze wołają: ""ostrzeżenie przed aktem terroru"".  Szwedzka policja zaleciła mieszkańcom unikanie centrum miasta. Polskie MSZ podaje na Twitterze, że konsul RP jest w kontakcie z miejscowymi służbami. Trwa sprawdzanie, czy ucierpieli Polacy. MSZ przypomina numer dyżurny Wydziału Konsularnego Ambasady RP w Sztokholmie: 0046-(0)709-220-892. ""Łączymy się w bólu z rodzinami ofiar i przekazujemy najszczersze wyrazy współczucia społeczeństwu i władzom Królestwa Szwecji"" - brzmi komunmikat polskiego MSZ. MSZ zaapelowało tez do Polaków przebywających w Sztokholmie o zachowanie szczególnej ostrożności i stosowanie się do zaleceń miejscowych służb. O kondolencjach, przesłanych przez premier Beatę Szydło, poinformował na Twitterze rzecznik rządu Rafał Bochenek.  Depeszę kondolencyjną skierował także prezydent Andrzej Duda do króla Szwecji Karola XVI Gustawa. Prezydent przekazał wyrazy najgłębszego współczucia oraz solidarności z poszkodowanymi w związku z atakiem w Sztokholmie. ""Ten przerażający i nieludzki akt, jaki rozegrał się na ulicach Sztokholmu, budzi w nas wszystkich zdecydowany sprzeciw"" - napisał Andrzej Duda w depeszy kondolencyjnej, której tekst zamieszczono w piątek na  stronie internetowej prezydenckiej kancelarii .  Ciężarówka - podaje ""Aftonbladet"" - była skradziona. Firma, do której należał pojazd, jest w kontakcie z kierowcą, który użytkował ten pojazd; nic mu się nie stało. Policja twierdzi jednak, że z kierowcą nie ma kontaktu. Do kradziezy miało dojśc, gdy pracownik firmy, kierujący ciężarówką wysiadł z pojazdu, by dokonać rozładunku towaru. Wówczas sprawca miał wskoczyć do kabiny i odjechać. W Sztokholmie całkowicie wstrzymano ruch metra - informuje agencja TT. Reuters dodaje informację o ewakuacji centralnego dworca kolejowego w Sztokholmie. Policja nie potwierdza natomiast doniesień o interwencji specjalnej grupy policyjnej na dworcu. Nad miastem krążą policyjne śmigłowce.  Służby prasowe szwedzkiego rządu informują, że wszystkie instytucje rządowe zostały ewakuowane, ministrowie są bezpieczni, zaś premier udaje się na miejsce zdarzenia.  ""Aftonbladet"" opublikowało  film z chwili zamachu ."
http://wiadomosci.wp.pl/pomaga-samotnym-kobietom-jego-pracy-moze-mu-pozazdroscic-kazdy-mezczyzna-6109539651749505a,"Pomaga samotnym kobietom. Jego pracy może mu pozazdrościć każdy mężczyzna  Zawsze chciał ulepszać świat. Najpierw studiując na Politechnice lwowskiej technologie, które w przyszłości pozwalałyby wydrukować książkę za pomocą wciśnięcia jednego guzika. Teraz ulepsza świat w mikroskali i jest ""złotą rączką"". Z polskim Ukraińcem, Jurą Cependą rozmawiamy o pracy, której może mu pozazdrościć każdy mężczyzna.  Dlaczego świetnie wykształcony chłopak z Ukrainy, który ukończył kierunek Systemów Automatyzacji Procesów Poligraficznych na Politechnice lwowskiej nie pracuje w zawodzie, tylko zajmuje się naprawą sprzętów AGD, RTV, jest hydraulikiem i elektrykiem? Trochę miałem dość siedzenia za biurkiem, a trochę zdecydował o tym przypadek. Pracowałem kiedyś zdalnie z domu nad projektem wydawniczym i nagle usłyszałem przeraźliwy huk w kuchni. Szafki i sprzęty lekko podskoczyły i zobaczyłem unoszący się nad podłogą pył. Zacząłem szukać źródła katastrofy. Meble stały na swoich miejscach, z piekarnikiem nic się nie stało i dopiero kiedy otworzyłem drzwi zmywarki zobaczyłem sterczące w niej długie i grube wiertło do betonu. Co się okazało, hydraulicy, którzy mieli wywiercić otwór na nową rurę nie wcelowali i przebili się do mojego mieszkania, w sam środek zmywarki. Ponieważ nie lubię wyrzucać starych sprzętów i kupować nowych, bo to nie ekologiczne, postanowiłem naprawić tę zmywarkę. Udało się i działa do dziś, a od tamtego czasu minęło już sześć lat. Jakiś czas później zamieściłem w internecie ogłoszenie ""Drobne robótki i naprawy domowe"", co później przekształciło się w ""RepairMan''a"". Jak by to dawniej powiedziano, jestem ""złotą rączką"". ""Złota rączka” to chyba gatunek ginący wśród mężczyzn? Zdecydowanie, tylko nie przypuszczałem, że na tak wielką skalę. Z moich usług korzystają nie tylko kobiety ale i mężczyźni. Brak im wiedzy technicznej, a czasem wręcz boją się dotykać do sprzętu ze strachu, że popsują go jeszcze bardziej. Dostałem kiedyś zlecenie od trzydziestoparoletniego mężczyzny, któremu miałem podłączyć sprzęt audio. Pan był audiofilem, głośniki i odtwarzacz kupił pół roku wcześniej, tylko nie potrafił sam podłączyć urządzenia. Wydawało mi się, że jeśli ktoś inwestuje pieniądze w tak dobry i drogi sprzęt, to przyjemność sprawi mu nie tylko słuchanie nagrań, ale samo podłączanie nowej ""zabawki"". Niestety pana przerosło kilka kolumn i parę kabli. Zresztą otwarcie przyznał się, że nie ma pojęcia jak to się robi. Mężczyznom zwyczajnie brak chęci, żeby poświęcić czas na naprawę tego co się psuje. Nie chce im się stać pod sufitem na wysokiej drabinie i zastanawiać dlaczego przestała działać lampa, albo dlaczego nagle mikser przestał blendować.  Może bycie ""złotą rączką"" przestało być męskie?  Męski jest styl drwala i broda, a nie umiejętność zrobienia czegoś samemu. Zdarzają się jednak mężczyźni, którzy wzywają mnie tylko do pomocy, bo naprawiają coś dużego, do czego potrzebna jest dodatkowa para rąk. Bardzo doceniam kobiety, które potrafią same sobie poradzić. Odezwała się kiedyś do mnie pani, której popsuła się spłuczka. Rozkręciła większość elementów na własną rękę, ale nie miała pomysłu co zrobić dalej. Napisałem jej szczegółową instrukcję, co powinna zrobić krok po kroku, wysłałem ją do sklepu hydraulicznego i potem dostałem wiadomość, że wszytko jej się udało złożyć i spłuczka działa. Takie przypadki są jednak rzadkością, około 80 proc. moich klientów to kobiety. W jakim wieku? Od studentek po równolatki mojej prababci. Wczoraj odwiedziłem po sąsiedzku dwie siostry, mające około dziewięćdziesięciu lat. Były bardzo przejęte, bo popsuła im się bateria w łazience i kuchni. Dostały moją wizytówkę od dozorczyni, zadzwoniły ze stacjonarnego numeru telefonu, co już prawie nigdy się nie zdarza, umówiliśmy się i wszystko im naprawiłem w dziesięć minut. Życzyłem im dużo zdrowia i wyszedłem.  A takie starsze panie nie mają potrzeby wygadania się? Starsze panie przede wszystkim chcą mnie nakarmić, zanim jeszcze zacznę pracę. Rzadko się na to godzę, bo zwyczajnie nie mam na to czasu. W ciągu dnia mam kilka zleceń i ze wszystkimi muszę się wyrobić. Raz zgodziłem się zjeść zupę szczawiową, ugotowaną przez starszą panią. Zrobiła ją dla męża, ale sama nie chciała jeść, bo twierdziła, że jest na specjalnej diecie, którą musi utrzymać jeśli chce dobrze wyglądać. Zupa była przepyszna.  Starsze panie chcą cię karmić, a jak przyjmują cię młodsze kobiety? Kawą i opowieściami. I to jest właśnie najfajniejsze w tej pracy, ta możliwość rozmowy z tak różnymi osobami. Z drugiej strony dowiaduję się jak wiele jest samotnych kobiet. Samotne matki z dziećmi, mężatki w separacji, rozwódki, samotne z wyboru, ale i samotne dlatego, że tak im się życie potoczyło. Rozmowa, która najbardziej utkwiła mi w pamięci dotyczyła zmarłego ojca jednej z klientek. Byli bardzo zżyci. Ojciec tej pani prowadził warsztat, w którym lubiła przesiadywać, a czasem spędzali w nim razem czas majsterkując. Po jego śmierci była strasznie zagubiona, nie wiedziała co zrobić z warsztatem, czy go sprzedać, czy zostawić, bo miał dla niej wielką wartość sentymentalną. Bardzo lubię słuchać ludzi i moi klienci pewnie to wyczuwają, bo prawie przy każdej wizycie ktoś mi się zwierza. Najczęściej właśnie na temat uczucia samotności.  Któraś wizyta szczególnie zapadła ci w pamięć? Zadzwoniła kiedyś do mnie pani z prośbą o naprawienie lodówki. Przyjechałem do niej w umówionym terminie, przypiąłem do stojaka rower i zacząłem rozglądać się za wejściem do klatki. Nie mogłem go znaleźć, więc zadzwoniłem do klientki, która natychmiast po mnie zbiegła na podwórko. Zobaczyłem kobietę około pięćdziesiątki, bardzo skąpo ubraną, wręcz wyzywająco, ale pomyślałem, że taki ma styl, a poza tym było bardzo gorąco. To był sam środek lata, potworne upały. Weszliśmy na drugie piętro, w mieszkaniu pani skierowała mnie do kuchni i oznajmiła, że musi iść do łazienki, w której czeka na nią klient. Zdziwiłem się w pierwszej chwili, ale za moment, po odgłosach i słowach jakie wydobywały się zza drzwi toalety, nie miałem wątpliwości, jaką profesją parała się moja klientka. Przyznam, że trudno było mi pracować w takich warunkach i tym razem nie dokończyłem zlecenia i wyszedłem. Czułeś się kiedykolwiek dyskryminowany ze względu na pochodzenie? Rzadko. To się zdarzyło tylko w pierwszej pracy w Warszawie, którą dostałem w 2010 roku. Pracowałem w firmie poligraficznej, w której nadzorowałem proces produkcji, delegowałem zadania, mówiłem o błędach jakościowych. Zaczęły do mnie docierać głosy, że zespół nie chce, żeby chłopak, który przyjechał z Ukrainy rządził się w firmie. Wtedy też miałem znacznie mocniejszy akcent, więc łatwo było rozpoznać, że jestem ze wschodu. Musiałem zrezygnować z tej pracy, tym bardziej, że jak na tak odpowiedzialne stanowisko i zakres obowiązków, dostawałem bardzo niską stawkę.   Przeczytaj także o zniesieniu wiz dla Ukraińców  W kontakcie z klientami ""RepairMana"" zdarzały Ci się podobne, przykre sytuacje? Wręcz przeciwnie. Niektórzy są zachwyceni kiedy słyszą, że jestem ze Lwowa. To ich otwiera i ośmiela do opowiadania o własnych rodzinach i historiach dziadków pochodzących z kresów. Ja mam polskie korzenie. Moja mama jest Ukrainką a przodkowie taty byli z Polski. Dzięki temu łatwiej mi było ubiegać się o polskie obywatelstwo, które otrzymałem w lutym 2015 roku. Parę dni temu przydarzyła mi się wzruszająca sytuacja. Naprawiałem balustradę, żyrandol, klamki i cieknącą baterię prysznicową w domu starszej pani, mieszkającej na Saskiej Kępie. Kiedy otworzyła mi drzwi, zobaczyłem, że ma przypiętą do klapy pół-polską, pół-ukraińską wstążeczkę z napisem ""Jesteśmy razem z wami"". Jakoś tak ciepło zrobiło mi się na sercu gdy to zobaczyłem."
http://wiadomosci.wp.pl/beata-kempa-po-poniosla-dzisiaj-sromotna-porazke-6109569734743681a,"Beata Kempa: PO poniosła dzisiaj sromotną porażkę Szefowa kancelarii premiera Beata Kempa powiedziała, że krytyka rządu we wniosku o wotum nieufności dla rządu premier Beaty Szydło nie była bolesna. - Ja po prostu nie mam co krytykować, bo tam nie ma co krytykować - mówiła.  W programie ""Piaskiem po oczach"" Kempa powiedziała, że wystąpienie lidera PO Grzegorza Schetyny było ""bardzo słabe"". - Nie było to porywające i charyzmatyczne przemówienie - zaznaczyła. Oceniła nie tylko słowa, które padły podczas debaty poprzedzającej głosowanie nad wnioskiem, ale także sam wniosek. - Jaki wniosek, takie przemówienie - podkreśliła.  - Wniosek o wotum był bardzo słaby, mało merytoryczny, kopiuj-wklej, jak to pani premier zauważyła - stwierdziła Kempa. Jej zdaniem nie zawierał żadnych elementów podsumowania rządów PiS, do których możnaby było się odnieść. - PO poniosła sromotną porażkę - dodała. Posłanka wyraziła zadowolenie z możliwości zaprezentowania sukcesów rządu PiS. - Dzisiaj mogliśmy wreszcie powiedzieć naprawdę, czego dokonaliśmy. Bardzo się cieszymy, że znaleźliśmy te 21 miliardów złotych, których nie potrafiła znaleźć Platforma - zwróciła uwagę Kempa. Przypomnijmy, że w piątek odbyło się głosowanie nad wnioskiem Platformy Obywatelskiej o wotum nieufności wobec rządu Beaty Szydło. Za wnioskiem było 174 posłów, przeciw - 238. To wystarczyło, by został odrzucony. Kandydatem na premiera był lider PO partii Grzegorz Schetyna. Źródło: TVN24"
http://wiadomosci.wp.pl/witold-waszczykowski-jestesmy-gotowi-rozszerzyc-swoj-mandat-dzialania-ws-kryzysu-syryjskiego-6109568904799873a,"Witold Waszczykowski: jesteśmy gotowi rozszerzyć swój mandat działania ws. kryzysu syryjskiego  Minister spraw zagranicznych Witold Waszczykowski stwierdził, że Polska może zaangażować się poważniej w syryjski kryzys; czeka jedynie na decyzje w tej sprawie.  - Mamy tam swoje wojsko, potwierdziliśmy, że jesteśmy gotowi rozszerzyć swój mandat działania, zwiększyć liczbę żołnierzy i samolotów - powiedział Witold Waszczykowski. Pytany o to, jakie będzie polskie stanowisko w sprawie kryzysu syryjskiego odpowiedział, że Polska jest w koalicji globalnej, a sam brał udział kilkanaście dni temu w konferencji w Waszyngtonie wraz z przedstawicielami kilkunastu innych państw. - Na razie nie ma żadnych decyzji, ani formalnych próśb w tej sprawie - zaznaczył w rozmowie z wpolityce.pl Polscy żołnierze wzięli udział w wielonarodowej operacji Inherent Resolve w Kuwejcie, Iraku i Katarze prowadzonej przeciwko terrorystom na mocy postanowienia prezydenta Andrzeja Dudy z czerwca 2016 r. Pierwsza zmiana Polskiego Kontyngentu Wojskowego poleciała na Bliski Wschód w lipcu ub. r. Mieli pełnić misję do 31 grudnia. W grudniu prezydent zdecydował o przedłużeniu okresu użycia PKW w Inherent Resolve do 30 czerwca 2017 r. W styczniu do Kuwejtu wyruszyła druga zmiana PKW. Polski kontyngent w ramach tej misji wymierzonej przeciw tzw. Państwu Islamskiemu może liczyć do 150 żołnierzy i pracowników wojska. Podczas służby lotnicy prowadzą rozpoznanie powietrzne nad terytorium Kuwejtu i Iraku. Oficerowie mogą także służyć w wielonarodowym centrum operacji powietrznych w Katarze, skąd koordynowane są misje zwiadowcze samolotów F-16. Lotnicze wsparcie operacji Inherent Resolve (OIR) na Bliskim Wschodzie to pierwsza zagraniczna misja polskich F-16. Obecnie kontyngent tworzą głównie żołnierze z 32. Bazy Lotnictwa Taktycznego w Łasku. Personel naziemny zmienia się co sześć miesięcy, piloci co trzy miesiące. Globalną koalicję do walki z tzw. Państwem Islamskim powołały Stany Zjednoczone. Tworzy ją kilkadziesiąt państw, m.in. USA, Australia, Kanada, Wielka Brytania, Belgia, Holandia, Niemcy, Włochy, Turcja, Polska, Dania, Finlandia, Jordania, Zjednoczone Emiraty Arabskie."
http://wiadomosci.wp.pl/policja-czterech-zabitych-w-sztokholmie-zatrzymano-jedna-osobe-6109561381730433a,"Policja: czterech zabitych w Sztokholmie. Zatrzymano jedną osobę Szwedzka policja zatrzymała w północnej części Sztokholmu mężczyznę, który przyznał się do przeprowadzenia w piątek ataku z użyciem ciężarówki na handlowej ulicy w centrum miasta - podał dziennik ""Aftonbladet"", powołując się na anonimowe źródła. Rzecznik sztokholmskiej policji Lars Bystroem potwierdził, że jedna osoba została zatrzymana ""w związku z dzisiejszymi wydarzeniami"". Według źródeł gazety, mężczyzna ma lekkie obrażenia i wziął na siebie odpowiedzialność za atak. Policja odmówiła skomentowania tych doniesień. Jednocześnie rzecznik sztokholmskiej policji Lars Bystroem potwierdził, że jedna osoba została zatrzymana ""w związku z dzisiejszymi wydarzeniami"". Nie chciał odpowiedzieć na pytanie, czy chodzi o mężczyznę w czarnym kapturze znanym z ujawnionego wcześniej przez policję zdjęcia. Policja podała jednak bilans ataku: cztery osoby zginęły, a 15 zostało rannych - podała policja, dodając, że jest to wstępne dane,  Uprowadzona ciężarówka wjechała w piątek w tłum ludzi na handlowej ulicy Drottninggatan, a następnie uderzyła w dom towarowy. Zdaniem władz wszystko wskazuje na akt terroru. Wcześniej media informowały o trzech ofiarach śmiertelnych i ośmiu rannych w ataku."
http://wiadomosci.wp.pl/policja-czterech-zabitych-w-sztokholmie-poszukiwania-kierowcy-trwaja-6109561381730433a,"Policja: czterech zabitych w Sztokholmie. Poszukiwania kierowcy trwają Szwedzka policja podała, że wciąż poszukuje kierowcy uprowadzonej ciężarówki, który przeprowadził atak na głównej ulicy handlowej Sztokholmu. W wyniku zajścia cztery osoby zginęły, a piętnaście zostało rannych. Mimo, że w związku z atakiem zatrzymano już w miejscowości Marsta na północ od Sztokholmu jednego mężczyznę, to nie on siedział za kierownicą ciężarówki. - Zatrzymaliśmy mężczyznę, który jest podobny do wizerunku osoby ze zdjęcia - powiedział Jan Evensson ze sztokholmskiej policji. Chodzi o opublikowaną wcześniej fotografię mężczyzny w ciemnym kapturze, który miał mieć związek z uprowadzeniem ciężarówki. Zatrzymany mężczyzna przyznał się do przeprowadzenia w piątek ataku z użyciem ciężarówki na handlowej ulicy w centrum miasta - podał dziennik ""Aftonbladet"", powołując się na anonimowe źródła. Według źródeł gazety, mężczyzna ma lekkie obrażenia.  Rzecznik sztokholmskiej policji Lars Bystroem potwierdził, że jedna osoba została zatrzymana ""w związku z dzisiejszymi wydarzeniami"". Jednak policja sprecyzowała, że ciągle poszukuje kierowcy ciężarówki, bo zatrzymany mężczyzna nim nie jest. Szwedzka służba kontrwywiadu SAPO przekazała, że nie miała żadnych informacji o bezpośrednim zagrożeniu terrorystycznym. Użyta do ataku ciężarówka, należąca do browaru Spendrups, została wcześniej skradziona podczas dostawy towaru do restauracji. Pojazd przejechał wiele metrów po wyłączonej z ruchu samochodowego ulicy, potrącając i rozjeżdżając przechodniów. Na koniec uderzył w dom towarowy Ahlens. Wtedy ciężarówka się zapaliła, a z budynku zaczęły wydobywać się kłęby dymu  Świadkowie opowiadali, że po ataku zapanowały chaos i panika; ludzie w popłochu opuszczali rejon Drottninggatan. Telewizja publiczna STV podała informację, że w okolicy słychać było strzały, ale policja tego nie potwierdziła. Szwecja wzmocniła kontrole graniczne w następstwie piątkowego zamachu.
W piątkowy wieczór premier Stefan Loefven powiedział, że cały naród jest zjednoczony w ""żalu i gniewie"" po ataku. Podkreslił też, że nienawiść nie wygra z wartościami wyznawanymi przez szwedzki naród. - Tego rodzaju działania nigdy się nie powiodą - powiedział. - Nasze przesłanie jest zawsze jednoznaczne: nie pokonacie nas, nie będziecie nami rządzić, nigdy, przenigdy nie wygracie - dodał premier Szwecji."
http://wiadomosci.wp.pl/posel-pis-czasem-nie-potrafimy-sie-chwalic-6109738416068737a,"Poseł PiS: czasem nie potrafimy się chwalić - Bardzo często nie potrafimy się chwalić swoimi sukcesami. Bardzo często zbyt późno odpowiadamy na pewno ataki, a jesteśmy atakowani, cały czas przez totalną opozycję, totalnie jesteśmy atakowani - powiedział poseł PiS Paweł Szefernaker.  W piątek odbyła się w Sejmie debata nad wnioskiem Platformy Obywatelskiej o wyrażenie wotum nieufności rządowi Beaty Szydło. Wniosek został odrzucony w głosowaniu. Poza PO wniosek poparły Nowoczesna, PSL i koło UED. Przeciwni byli wszyscy posłowie PiS. Politycy Kukiz''15 nie wzięli udziału w głosowaniu. - Wczorajszy dzień pokazał, że jeżeli jest mobilizacja w naszym politycznym środowisku, w Prawie i Sprawiedliwości, jeżeli jest też dyscyplina, jeżeli chodzi o wypowiedzi, jeżeli chodzi o przekaz, jeżeli chodzi o komunikacje, to rzeczywiście rząd PiS ma się czym chwalić - powiedział Szefernaker w sobotę w radiu RMF FM. Jego zdaniem ""totalna opozycja, totalnie przegrała"". Minister dodał, że cieszą go zapowiedzi opozycji kolejnych debat. - Chcemy rozmawiać - zadeklarował.  Podkreślił również, że debaty nie mogą się opierać na kłamstwie i straszeniu Polaków. - Mnie na pewno jako młodego człowieka w polityce zabolało to, że w niedzielę pan Sławomir Neumann, jeden z liderów totalnej opozycji zapowiedział, że na nich - czyli na Prawo i Sprawiedliwość - trzeba bejsbola. Wczoraj rzeczywiście wyszli z bejsbolami tylko ranili sami siebie w czasie tej debaty - stwierdził.  - Nie ma przyzwolenia na to, żeby debata była oparta na kłamstwie, oparta na ""fejkach"" z Internetu, żeby debata była tylko i wyłącznie straszeniem Polaków - mówił. Według Szefernakera, PO podczas piątkowej debaty ""zapowiedziała likwidację państwa"". - My wprowadzamy programy, które mają wpływ na życie zwykłych Polaków. Platforma zapowiedziała likwidację państwa, ponieważ mówili o likwidacji urzędów wojewódzkich, CBA, IPN - zauważył. Zdaniem Szefernakera, debata nad wotum nieufności, ""to była walka panów z opozycji, który walczyli, kto bardziej będzie dostrzeżony"". Szefernaker: koordynatorzy samorządowi PiS odwiedzą każdą gminę Dopytany o ostatnie sondaże, w których PiS straciło kilka punktów procentowych, odparł, że ""sondaże trzeba obserwować w dłuższym okresie czasu"". - Trzeba od serwować pewne tendencje. Jeden czy drugi sondaż nie stanowi o tym, jak to wygląda w dłuższej perspektywie - podkreślił Szefernaker. Minister w kancelarii premiera poinformował, że posłowie PiS w najbliższym czasie będą odwiedzać gminy w całej Polsce. - My w tej chwili, jako posłowie Prawa i Sprawiedliwości, rozjedziemy się po kraju, odwiedzimy każdą gminę; takie zadanie otrzymali koordynatorzy samorządowi Prawa i Sprawiedliwości - powiedział. Jak mówił, PiS chce rozmawiać z Polakami również w tych regionach, w których ugrupowanie ma gorsze notowania. Źródło: RMF FM, PAP"
http://wiadomosci.wp.pl/runal-budynek-w-swiebodzicach-trwa-akcja-ratunkowa-6109752362333825a,"Runął budynek w Świebodzicach. Trwa akcja ratunkowa Zawalił się budynek wielorodzinny w Świebodzicach w woj. dolnośląskim. Nie wiadomo, ile osób znajdowało się w kamienicy. Dwie osoby wydobyto spod gruzów. Były przytomne - trafiły do szpitala. Strażacy zlokalizowali trzecią poszkodowaną osobę i starają się ją wydostać z rumowiska. Katastrofa wydarzyła się po godz. 9 przy ul. Krasickiego w centrum miasta. W kamienicy mieszkało kilka rodzin.  Rzecznik KW PSP we Wrocławiu Daniel Mucha poinformował, że zawaliły się dwie kondygnacje kamienicy. - To jest około 80 proc. tego budynku - powiedział. Dodał, że prawdopodobną przyczyną katastrofy jest wybuch gazu. Trwa akcja ratunkowa. Na miejscu pracuje 12 zastępów straży pożarnej i grupa ratunkowo-poszukiwawcza z Wałbrzycha. Do Świebodzic jadą także ratownicy z takiej grupy z Wrocławia.  PRZECZYTAJ TAKŻE: Wypadek podczas remontu kamienicy. Kobieta przysypana gruzem  Justyna Sochacka, rzeczniczka Lotniczego Pogotowia Ratunkowego poinformowała, że na miejsce wysłano 5 śmigłowców oraz 7 karetek. - Z pierwszych informacji jakie otrzymaliśmy była mowa o 15 osobach, które mogą znajdować się pod gruzami. Teraz jednak nie możemy potwierdzić tych informacji - dodała.  - Zawaliła się stara, dwukondygnacyjna kamienica. Spod gruzów wydobyto już dwie osoby. Przytomni poszkodowani trafili do szpitala. Prawdopodobnie pod gruzami mogą być uwięzione inne osoby - mówił w rozmowie z TVN24 mł. bryg. Jacek Kurczyński z Komendy Powiatowej Straży Pożarnej w Świdnicy. PAP/TVN24"
http://wiadomosci.wp.pl/dariusz-jonski-odszedl-z-sld-6109750016738945a,"Dariusz Joński odszedł z SLD Były rzecznik Sojuszu Lewicy Demokratycznej Dariusz Joński odchodzi ze swojej partii. Szczegóły odejścia ma podać na konferencji prasowej.  Joński miał odejść z SLD po tym jak radni tej partii zagłosowali przeciw obywatelskiemu projektowi uchwały w sprawie bezpłatnych przejazdów dla dzieci od ich urodzenia do ukończenia szkoły podstawowej - podaje ""Rzeczpospolita"". Od 2016 roku Joński współtworzy Stowarzyszenie Inicjatywa Polska. Liderem organizacji jest Barbara Nowacka. Właśnie to stowarzyszenie przedstawiło w Łodzi obywatelski projekt uchwały ws. bezpłatnych przejazdów dla najmłodszych. Projekt m.in. głosami SLD został odrzucony przez lokalnych radnych.  Joński zapowiedział, że szczegóły swojego odejścia przedstawi na konferencji prasowej.  Polityk z Łodzi Polityk był związany z Sojuszem Lewicy Demokratycznej od 2000 roku. Pochodzi z Łodzi i tam działał w samorządzie. Sprawował też urząd wiceprezydenta miasta. W 2011 roku dostał się do Sejmu. Został rzecznikiem partii, a w 2015 roku został wiceprzewodniczącym SLD.  Źródło: Rzeczpospolita"
http://wiadomosci.wp.pl/ksiadz-uzdrawial-i-wypedzal-szatana-jest-reakcja-kosciola-6109740505729153a,"Ksiądz uzdrawiał i wypędzał szatana. Jest reakcja Kościoła Metropolita częstochowski abp Wacław Depo zakazał księżom i osobom świeckim udziału w spotkaniach modlitewnych, które w Czatachowej na Jurze Krakowsko-Częstochowskiej organizował ks. Daniel Galus. Zjeżdżały tam tysiące ludzi z całej Polski, a duchowny miał ""uwalniać"" wiernych od chorób i demonów. Praktyki księdza i działalność jego Wspólnoty Miłość i Miłosierdzie Jezusa budziły niepokój hierarchów już od kilku lat. Docierały do nich bowiem doniesienia, że ludzie wracali ze spotkań ""wewnętrznie rozbici i pełni niepokoju"". Wiara w moc duchownego sprawiała, że ściągały tam tłumy ludzi z najdalszych zakątków Polski, w tym znani z telewizji celebryci. Wreszcie ""wobec wielu pytań i wątpliwości, z którymi zwracają się Księża Arcybiskupi i Biskupi, kapłani i osoby świeckie” zdecydowano się podjąć zdecydowane działania.   PRZECZYTAJ TAKŻE: Ksiądz oskarża księdza o gwałt, a sam ""nie jest święty"". Wszczęto śledztwo  Abp Wacław Depo powołał komisję, która zbada działalność kapłana i jego Wspólnoty. Do czasu zakończenia jej pracy hierarcha zalecił powstrzymanie się od wyjazdów na spotkania w Czatachowej.  Ks. Galus przyjął to najwidoczniej do wiadomości, bo na stronie Wspólnoty zamieścił komunikat o odwołaniu spotkań. Jak stwierdza w swoim komunikacie metropolita częstochowski, ks. Galus chciał w Czatachowej prowadzić życie pustelnicze, ale z czasem ""nie z polecenia swego biskupa, ale z własnej inicjatywy, rozpoczął posługę duszpasterską w duchu wspólnot charyzmatycznych”. Metropolita zaznaczył również, że działającą przy Wspólnocie fundację Anioł Miłosierdzia, założyły osoby świeckie.  PRZECZYTAJ TAKŻE: Ksiądz uderzył ucznia w Łodzi. Psycholog: to nigdy nie powinno się zdarzyć  ""Chcąc zapobiec dalszym kontrowersjom i niejasnościom, wydaje się właściwe powstrzymanie się od organizowania wyjazdów na spotkania modlitewne organizowane przez ks. Daniela Galusa oraz Wspólnotę Miłość i Miłosierdzie Jezusa do czasu zakończenia prac komisji, wydania orzeczenia na temat jej działalności"" - czytamy w komunikacie abp. Depo."
http://wiadomosci.wp.pl/atak-na-ekipe-tvp-tobie-k-poderzne-gardlo-6109728911034497a,"Atak na ekipę TVP. ""Tobie, k…, poderżnę gardło"" Napaść na dziennikarkę i operatora TVP z Poznania. Dwóch mężczyzn zaatakowało pracowników publicznej telewizji na ulicy. Krzyczeli, że ""pokażą, jak podcina się gardło"". Choć policja zjawiła się szybko, napastnicy pobili operatora. Bandyci napadli na ekipę TVP, kiedy ta przygotowywała się do relacjonowania posiedzenie poznańskiej komisji kultury. Mężczyźni nie reagowali na prośby o spokój ze strony przechodniów i stawali się coraz bardziej agresywni. - Pokazać ci, k..., jak się podcina gardło?  - krzyczał jeden z napastników. Mężczyźni zostali zatrzymani. Znaleziono przy nich nóż i gaz.  Okazało się, że byli pod wpływem alkoholu i narkotyków - zostaną przesłuchani po wytrzeźwieniu."
http://wiadomosci.wp.pl/dyscyplinowanie-sedziow-ziobro-chce-nowych-kar-6109721366927489a,"Dyscyplinowanie sędziów? Ziobro chce nowych kar Sędziowie z następnego sądu na celowniku ministra sprawiedliwości i prokuratora generalnego. Zbigniew Ziobro chce ukarania sędziów Sądu Apelacyjnego we Wrocławiu za pomyłkę w wyrokach i zamienienie uzasadnień orzeczeń dwóch innych spraw. Chodzi o wyrok z połowy marca, w którym zgadzają się tylko dwa pierwsze zdania, bo dotyczą orzekanej cywilnej sprawy - przypomina polskieradio.pl. Reszta to właśnie błędnie załączone uzasadnienie wyroku z drugiej sprawy. Dokument podpisał jednak cały skład orzekający, czyli troje sędziów sądu ze stolicy Dolnego Śląska. Sprawa trafiła do rzecznika dyscyplinarnego, ale ten odmówił wszczęcia postępowania przeciw sędziom. Wskazał bowiem, że nad projektem uzasadnienia pracował asystent sędziego, a sędzia nie miał obowiązku zapoznania się z treścią.  PRZECZYTAJ TAKŻE Ziobro wnosi o ""dyscyplinarkę"" dla sędziego, który zwolnił porywacza 12-latki  ""To zdumiewające. Obowiązek sporządzenia wyroku spoczywa na sędziach, a nie na asystencie. Błędy asystenta nie usprawiedliwiają sędziego. W tej sprawie sędziowie nie wywiązali się ze swoich podstawowych obowiązków"" - napisał minister Zbigniew Ziobro w zażaleniu, do którego treści dotarła IAR. Zdaniem Ziobry mężczyzna, którego dotyczyła sprawa, nie miał możliwości zaskarżenia wyroku, bo - przez pomyłkę uzasadnień - nie poznał powodów wydania orzeczenia. ""Tego typu postępowanie godzi w wizerunek wymiaru sprawiedliwości"" - napisał minister sprawiedliwości.."
http://wiadomosci.wp.pl/gen-motacki-dowodca-wielonarodowej-dywizji-w-elblagu-6109695813097089a,"Gen. Motacki dowódcą wielonarodowej dywizji w Elblągu Gen. bryg. Krzysztof Motacki został wskazany przez ministra obrony Antoniego Macierewicza na dowódcę Wielonarodowej Dywizji Północ-Wschód (MND NE) w Elblągu, która ma koordynować działania wielonarodowych batalionów NATO na wschodniej flance - poinformował MON. Tworzenie dowództwa w Elblągu dotyczyło jedno z pism, które w połowie marca prezydent Andrzej Duda wysłał do ministra Macierewicza (drugie było w sprawie obsady ataszatów). Tydzień później dyrektor prezydenckiego biura prasowego Marek Magierowski poinformował, że prezydent nie jest usatysfakcjonowany odpowiedziami ministra obrony narodowej i nosi się z zamiarem kontynuowania korespondencji. Z kolei szef Biura Bezpieczeństwa Narodowego Paweł Soloch zaprosił szefa MON na spotkanie z prezydentem, które odbyło się w poprzedni piątek, 31 marca. W piśmie do ministra obrony prezydent zwracał uwagę, że Polska na szczycie NATO w Warszawie w lipcu 2016 r. podjęła się wyznaczyć dowódcę elbląskiej dywizji oraz oficerów, którzy będą tam służyć. Podkreślił, że sprawne utworzenie dowództwa to zadanie tym bardziej pilne, że zgodnie z przyjętym harmonogramem jednostka ma osiągnąć wstępną zdolność do końca czerwca 2017 r., a pełną gotowość - do końca 2018 r. W związku z tym prezydent napisał, że oczekuje wyczerpującej informacji na temat stopnia zaawansowania prac nad utworzeniem dowództwa. Macierewicz odpisał, że ""założony cel dotyczący wstępnej gotowości dowództwa zostanie osiągnięty terminowo lub z niewielkim przesunięciem czasowym niemającym wpływu na powodzenie całego projektu"". - Dowódca przyszłego MND NE został przeze mnie już wskazany, podobnie jak dowódca i miejsce stacjonowania nowotworzonego dowództwa dywizyjnego obejmującego jednostki 16 Dywizji Zmechanizowanej - napisał minister. Dowództwo 16 DZ znajduje się obecnie właśnie w Elblągu. MON poinformowało, że na dowódcę wielonarodowej dywizji w Elblągu został wyznaczony gen. bryg. Krzysztof Motacki. Ministerstwo podało też, że 16 DZ będzie nadal funkcjonować z jej aktualnym dowódcą; jest nim gen. dyw. Marek Sokołowski. Etat wielonarodowego dowództwa dywizji ma liczyć 280 stanowisk, z czego 75 mają obsadzić żołnierze spoza Polski. 20 marca MON poinformowało prezydenta Andrzeja Dudę, że do tej pory uzyskano deklaracje dotyczące 32 stanowisk, z czego 10 z USA i sześć z Czech. 31 marca, gdy w Warszawie przebywał minister obrony Czech Martin Stropnicky, poinformowano, że ten kraj afiliuje swoją brygadę zmechanizowaną przy elbląskim dowództwie, a także przy dowództwie Wielonarodowego Korpusu Północ-Wschód w Szczecinie. Gen. Motacki od połowy listopada 2016 r. był w rezerwie kadrowej. Wcześniej przez ponad trzy lata służył w Sztabie Generalnym Wojska Polskiego - najpierw jako zastępca szefa zarządu planowania operacyjnego, a od sierpnia 2013 r. jako szef tego zarządu, przekształconego w 2015 r., z powodu reformy systemu dowodzenia, w zarząd planowania użycia sił zbrojnych i szkolenia. Wcześniej, w od 2012 r. był zastępcą dowódcy i szefem sztabu 12 Dywizji Zmechanizowanej w Szczecinie, a od 2009 r. dowódcą 2. Brygady Zmechanizowanej. Pozostając na tym stanowisku, przez pół roku był w Afganistanie zastępcą dowódcy regionu wschodniego ds. koalicyjnych. Gen. Motacki ma za sobą m.in. dwukrotną służbę w Polskim Kontyngencie Wojskowym w Iraku na stanowiskach szefa sztabu Wielonarodowej Dywizji Centrum-Południe (2007) i szefa oddziału szkolenia w jej sztabie (2004-05). W latach 1999-2000 był zastępcą dowódcy, a następnie dowódcą PKW SFOR w Bośni i Hercegowinie, a w latach 1995-96 - oficerem operacyjnymi w misji ONZ UNIFIL w Libanie. Służył także jako szef oddziału w Dowództwie Wojsk Lądowych, szef sztabu 1 Dywizji Zmechanizowanej oraz szef szkolenia, szef sztabu i zastępca dowódcy w 15. Brygadzie Zmechanizowanej. Motacki jest doktorem nauk społecznych, absolwentem Wyższej Szkoły Oficerskiej Wojsk Zmechanizowanych we Wrocławiu oraz kursów m.in. w NATO Defense College, US Naval Postgraduate School i Akademii Obrony Narodowej."
http://wiadomosci.wp.pl/unijni-decydenci-nie-chca-przyjechac-do-polski-6109663721810049a,"Unijni decydenci nie chcą przyjechać do Polski Unijni decydenci mimo wielu zaproszeń nie chcą przyjechać do Polski, aby na miejscu zapoznać się z sytuacją w Puszczy Białowieskiej - pisze ""Nasz Dziennik"". Resort środowiska wysyłał już wiele razy zaproszenia do Brukseli, aby unijni decydenci mogli się osobiście przekonać, w jaki stanie jest puszcza. - Niestety, do tej pory na żadne z tych zaproszeń nikt nie odpowiedział - mówi ""Naszemu Dziennikowi"" minister środowiska prof. Jan Szyszko. Szyszko jest zaskoczony brakiem reakcji Brukseli, wszak Komisja Europejska, jak pisze gazeta, jest podobno bardzo zainteresowana stanem puszczy i kilka razy wysyłała pytania do naszego rządu w tej sprawie, a także rozpoczęła postępowanie przeciwko Polsce w związku z wycinką drzew w tym kompleksie leśnym. To w dużej mierze, podkreśla ""Nasz Dziennik"", skutek interwencji polskich i zagranicznych organizacji ekologicznych, które mają silne lobby w Brukseli. Ministerstwo Środowiska i Lasy Państwowe tłumaczą, że wycinane są drzewa zaatakowane przez korniki i inne choroby."
http://wiadomosci.wp.pl/sondaz-opozycja-nie-ma-programu-dla-polski-6109646803080833a,"Sondaż: opozycja nie ma programu dla Polski Czy opozycja ma dobry program dla Polski? - takie pytanie pojawiło się w Polsat News oraz na stronie internetowej stacji. Większość biorących udział w głosowaniu stwierdziła, że opozycja takiego programu nie posiada. Na taką odpowiedź zagłosowało aż 60,4 proc. internautów i widzów tego kanału. 39,6 proc. uczestników sondy sądzi, że opozycja jest dobrze przygotowana do przejęcia rządów. Wniosek PO dotyczący wotum nieufności dla rządu, jak można się było spodziewać z sejmowej arytmetyki został odrzucony. Jednak zdaniem Łukasza Schreibera z PiS, przewodniczącemu PO Grzegorzowi Schetynie udało się za to zmusić do hołdu lennego Nowoczesną i PSL. - Ale uważajcie, za to przyjdzie jeszcze wam zapłacić wysoką cenę - ostrzegał Schreiber w programie ""Tak czy Nie"" na antenie Polsat News wyjaśniając, że ""upokorzony sojusznik to nie ma nic gorszego"". - Już dzisiaj zapowiadają PSL i Nowoczesna, że będą oczekiwali jakiejś rekompensaty - dodał. Z kolei poseł Tomasz Cimoszewicz stwierdził, że do grona opozycji dołączyła duża liczba ludzi z  nowymi pomysłami,  tzw. świeżego powietrza. - Mamy swój wkład w to, z czym zamierzamy w przyszłości zwrócić się do wyborców - tłumaczył. Wyjaśniał, że Platforma ma za sobą kadencję niewykorzystanych szans, ale ""przeszła przez ten czyściec i wyciągnęła wnioski"". Jak widać po wynikach sondażu pozostaje przekonać o tym także Polaków."
http://wiadomosci.wp.pl/internet-kpi-z-wylanczac-kaczynskiego-6109641222506113a,"Internet kpi z ""wyłanczać"" Kaczyńskiego - Żeby móc tą manipulację stosować, żeby móc osłaniać to na różne sposoby, trzeba było ten mechanizm ""wyłanczać"" - powiedział prezes PiS Jarosław Kaczyński podczas debaty w Sejmie nad wotum nieufności dla rządu Beaty Szydło. Z sali plenarnej zabrzmiały głosy innych posłów, że poprawnie mówi się: wyłączać. - Będę mówił, jak mówię - odpowiedział Kaczyński. Na słowa prezesa PiS zareagowali internauci, którzy ze słów prezesa i jego niepoprawnej językowo wypowiedzi zrobili zabawne memy. Oto niektóre z nich; Nie brakuje też wypowiedzi internautów, którzy komentują sprawę. Niektórzy zauważyli, że nie tylko Jarosław Kaczyński zanotował wpadkę z językiem polskim, ale także wicepremier Morowiecki, który powiedział ""półtorej roku""."
http://wiadomosci.wp.pl/tak-wygladal-moment-ataku-na-syrie-trumpowi-towarzyszyli-tylko-najblizsi-doradcy-6109723566536321a,"Tak wyglądał moment ataku na Syrię. Trumpowi towarzyszyli tylko najbliżsi doradcy Biały Dom opublikował zdjęcia prezydenta USA Trumpa z momentu ataku rakietowego na syryjską bazę lotniczą. Towarzyszyli mu wtedy m.in. sekretarz stanu Rex Tillerson, a także zięć amerykańskiego prezydenta. Amerykańska administracja opublikowała zdjęcie przedstawiające moment ataku lotnictwa USA na syryjską bazę w Szajrat. Fotografię zrobiono w czwartek wieczorem. To właśnie wtedy doszło do akcji  armii USA. Widać na nim jedno z pomieszczeć w prezydenckiej rezydencji Mar-o-Lago. U boku prezydenta Trumpa widać m.in. sekretarza stanu Rexa Tillersona (siedzi na lewo od prezydenta USA), sekretarza skarbu Stevena Mnuchina i sekretarza ds. handlu Wilbura Rossa. Na zdjęciu widać również doradcę, a prywatnie zięcia Donalda Trumpa - Jareda Kushera (drugi od lewej w górnej części fotografii). Widać również Steve''a Bannona - doradcę ds. strategicznych amerykańskiego prezydenta ( po prawej pod lampą). Dzień wcześniej Bannon został usunięty z Rady Bezpieczeństwa Narodowego. W momencie nalotu u boku Trumpa nie było wiceprezydenta Mike''a Pence''a i sekretarza obrony Jamesa Mattisa. Rzecznik Białego Domu twierdzi, że uczestniczyli oni w spotkaniu za pośrednictwem wideokonferencji. To był jeden z ważniejszych od lat momentów w amerykańskiej polityce zagranicznej. Jako poprzedni można wskazać moment zabicia przez amerykańskie siły Osamy bin Ladena, przywódcy Al-Kaidy, który odpowiadał za zamach na World Trade Centre 11 września 2001 roku.  Terrorysta został zabity w wyniku operacji Navy SEALS 2 maja 2011 roku. Tego dnia w towarzystwie prezydenta Obamy byli m.in. wiceprezydent Joe Biden i sekretarz stanu Hillary Clinton. Amerykański nalot na Syrię Czytaj więcej o nalocie USA na Syrię W nocy z czwartku na piątek Amerykanie uderzyli na zachodzi Syrii. Bomby spadły na bazę lotniczą reżimu w Szajrat (prowincji Hims). W ataku wykorzystano 59 pocisków samosterujących Tomahawk. To militarna odpowiedź USA na wtorkowy atak chemiczny na opanowaną przez rebeliantów miejscowość Chan Szajchun w prowincji Idlib, o który Waszyngton oskarżył reżim prezydenta Baszara al-Asada. W ataku chemicznym zginęło 86 osób, w tym 30 dzieci. Źródło: whitehouse.com, PAP, WP"
http://wiadomosci.wp.pl/usa-groza-syrii-kolejnymi-sankcjami-6109633928140929a,"USA grożą Syrii kolejnymi sankcjami USA mają zamiar w najbliższym czasie nałożyć na Syrię kolejne sankcje ekonomiczne - poinformował sekretarz skarbu Steven Mnuchin, dodając, że będzie to część amerykańskiej reakcji na wtorkowy atak chemiczny w Syrii. W nocy z czwartku na piątek siły USA przeprowadziły atak z użyciem 59 pocisków samosterujących Tomahawk na syryjską bazę lotniczą Szajrat w prowincji Hims, w zachodniej części kraju. Była to militarna reakcja Waszyngtonu na wtorkowy atak chemiczny na opanowaną przez rebeliantów miejscowość Chan Szajchun w prowincji Idlib, o który Stany Zjednoczone oskarżyły reżim prezydenta Asada. W ataku chemicznym zginęło 86 osób, w tym 30 dzieci. Rzecznik Białego Domu Sean Spicer oświadczył w piątek, że zatwierdzone przez prezydenta Donalda Trumpa ostrzelanie syryjskiej bazy lotniczej miało za zadanie wyegzekwowanie od rządu Syrii, by przestrzegał zakazu broni chemicznej. Kolejnymi atakami USA w Syrii zagroziła amerykańska ambasador przy ONZ Nikki Haley. ""Stany Zjednoczone nie będą stały bezczynnie, kiedy wykorzystywana jest broń chemiczna. Zapobieganie rozprzestrzenianiu i użyciu broni chemicznej jest w żywotnym interesie naszego bezpieczeństwa narodowego"" - powiedziała w piątek ambasador. Rosja i Syria twierdzą, że przeciwko Chan Szajchun nie użyto broni chemicznej, a ofiary zatrucia to efekt trafienia w rebeliancki skład gazów bojowych."
http://wiadomosci.wp.pl/isis-publikuje-instrukcje-dla-mordercow-kogo-maja-atakowac-6109672285440129a,"ISIS publikuje ""instrukcje dla morderców"". Kogo mają atakować? W internecie pojawił się instruktaż wideo, który jest propagandowym filmikiem autorstwa działaczy ISIS. Na filmie zachęcają oni islamistów w Niemczech do ataków na policjantów przy użyciu noża. MSW w Berlinie potwierdziło autentyczność nagrania. Informację podał niemiecki dziennik ""Hamburger Abendblatt"". Według gazety zamieszczony w sieci film jest szczegółową instrukcją dla morderców. Sam tytuł nagrania mówi już wiele; ""Atakujcie ich"", zaś w materiale wideo znajduje się prezentacja prostych metod ataku za pomocą noża, które możliwe są do przeprowadzenia dla każdego. Władze niemieckiej policji ostrzegły funkcjonariuszy i zaleciły im większą ostrożność podczas służby.  Rzecznik MSW Tobias Plate potwierdził istnienie filmu. Zastrzegł, że nagranie nie wyróżnia się specjalnie wśród wielu podobnych instrukcji autorstwa ISIS dostępnych w internecie."
http://wiadomosci.wp.pl/nagranie-z-kamer-jednego-ze-sklepow-podczas-zamachu-6109655891793537a,"Nagranie z kamer jednego ze sklepów podczas zamachu W internecie pojawiło się nagranie z monitoringu jednego ze sklepów znajdujących się w pasażu w centrum Sztokholmu, tuż obok miejsca, gdzie ciężarówka wjechała w tłum zabijając cztery osoby. Na filmie widać uciekających ludzi, których ocaliły sekundy od śmierci pod kołami rozpędzonego pojazdu. To, co musieli przeżyć uciekający przed rozpędzoną ciężarówką Szwedzi z pewnością na długo zapadnie w ich pamięci. Jak widac na nagraniu z monitoringu sklepu z odzieżą, niektórzy mogą mówić o prawdziwym szczęściu. W piątek po południu uprowadzona wcześniej ciężarówka wjechała w tłum ludzi na głównej handlowej ulicy Sztokholmu, Drottninggatan, a następnie uderzyła w dom towarowy. Świadkowie opowiadali, że po ataku zapanowały chaos i panika; ludzie w popłochu opuszczali rejon Drottninggatan. ""Hałas był taki sam, jakby eksplodowała bomba, i z głównego wejścia domu Ahlens zaczął wydobywać się dym"" - powiedział dziennikowi ""Aftonbladet"" jeden ze świadków. Funkcjonariusze otoczyli i zamknęli okolice ulicy Drottninggatan i nakazali rozejście się ludziom, którzy telefonami komórkowymi filmowali miejsce zdarzenia. Policja zaleciła mieszkańcom unikanie centrum szwedzkiej stolicy. Nad śródmieściem zaczęły krążyć policyjne śmigłowce. Na miejscu służby ratunkowe udzielały pomocy potrzebującym."
http://wiadomosci.wp.pl/rosja-potepila-w-onz-akcje-usa-w-syrii-jako-nielegalna-6109572698478721a,"Rosja potępiła w ONZ akcję USA w Syrii jako nielegalną Zastępca stałego przedstawiciela Rosji w ONZ Władmir Safronkow potępił ostrzelanie przez USA pociskami manewrującymi syryjskiej bazy lotniczej, twierdząc, że akt ten może mieć nadzwyczaj poważne konsekwencje dla regionalnej i międzynarodowej stabilności. Amerykańska akcja odwetowa za wtorkowe zaatakowanie bronią chemiczną syryjskiego miasta Chan Szajchun była ""próbą odwrócenia uwagi od wielu ofiar wśród cywilnej ludności Iraku i Syrii spowodowanych jednostronnymi akcjami"" - wskazał Safronkow, występując na forum Rady Bezpieczeństwa. Dotyczące wydarzeń w Chan Szajchun ustalenia Organizacji do spraw Zakazu Broni Chemicznej (OPCW) uznał za ""niewarte złamanego grosza"". - Mająca ustalić fakty misja OPCW nie pracuje uczciwie, preferuje orientowanie się na doniesienia od opozycjonistów, materiały internetu, sieci społecznościowych i całej masy organizacji pozarządowych o bardzo wątpliwej reputacji, nie pomyślawszy nawet o pracy z materialnymi świadectwami na miejscu rzekomych zbrodni. I chcecie, byśmy zgodzili się z tymi danymi? Nie są one przecież warte złamanego grosza - powiedział rosyjski dyplomata. Według niego państwa zachodnie nie są w rzeczywistości zainteresowane niezależnym i bezstronnym wyjaśnieniem incydentu w Chan Szajchun. - Powiem więcej, wy się tego boicie. A nuż rezultaty obalą wasz antyreżimowy paradygmat? - zapytał Safronkow. Polemizował też z twierdzeniem stałej przedstawiciel USA w ONZ Nikki Haley, iż amerykańskie służby wywiadowcze dysponują dowodami odpowiedzialności armii syryjskiej za atak chemiczny na Chan Szajchun. Przypomniał w tym kontekście, że w 2003 roku Waszyngton próbował wprowadzić cały świat w błąd swymi zapewnieniami o posiadaniu przez Irak broni masowego rażenia."
http://wiadomosci.wp.pl/pokaz-filmu-smolensk-w-budapeszcie-6109590644963457a,"Pokaz filmu ""Smoleńsk"" w Budapeszcie Pokaz filmu ""Smoleńsk"" w reżyserii Antoniego Krauzego odbył się w obecności reżysera i jego małżonki w kinie ""Urania"" w Budapeszcie. Projekcję poprzedziła rozmowa z reżyserem. - Wybitny reżyser podjął w nim ryzykowną pod wieloma względami, odważną i stanowczą próbę docierania do prawdy o przyczynach tragedii smoleńskiej. Dotknął ran, które się jeszcze nie zagoiły, fobii, które nie ostygły. Naraził się wielu dawnym przyjaciołom, zwolennikom i chwalcom, pozyskał nowych wrogów i hejterów. Ale również zdobył uznanie i szacunek tych wszystkich, którzy docenili człowieka, artystę, który sprawy poważne traktuje poważnie i gotów jest położyć na szali wszystko, aby zadośćuczynić pamięci ofiar - podkreślił ambasador Jerzy Snopek w liście, który odczytano przed projekcją. Sala na pokazie, który zorganizowała polska ambasada we współpracy z Instytutem Polskim w Budapeszcie, była prawie pełna. Na projekcję przyszło wielu Węgrów. Podczas rozmowy z reżyserem historyk kultury i polonista Csaba Gy. Kiss pytał Krauzego m.in., jak zrodził się w nim impuls nakręcenia filmu o katastrofie pod Smoleńskiem, a także czy kręcił niektóre zdjęcia w samym Smoleńsku. Krauze powiedział, że ekipa miała jechać tam na zdjęcia, ""ale okazało się, że ta wyprawa jest bardzo niebezpieczna, i ludzie się wycofali"". Pytany o to, czy czekają nas jeszcze niespodzianki, jeśli chodzi o fakty związane z katastrofą smoleńską, w stosunku do tego, co pokazano w filmie, reżyser odparł: ""Sam jestem jednym z tych, którzy oczekują na jakąś większą informację.() Miejmy nadzieję, że któregoś dnia dowiemy się, jaka była prawda"". Węgierski reżyser Sandor Gerebics ocenił, że ""to tak poważny temat, że jeszcze przez dziesięciolecia będzie zgłębiany przez was, przez nas i przez cały świat; to dla mnie jedna z takich niewyjaśnionych tajemnic, jak np. zabójstwo Kennedy''ego"". Jak podkreślił, film go wciągnął i dało się w nim odczuć, że reżyser wywodzi się z kina dokumentalnego, ale też były ""sympatyczne"" rozwiązania fabularne. Dodał, że o takim temacie niemal nie sposób opowiedzieć w filmie, bo ""zawsze znajdziemy coś, co komuś nie będzie się podobać, bo nie odpowiada to jego przemyśleniom"". Film ""Smoleńsk"" osnuty jest wokół wydarzeń z 10 kwietnia 2010 r. - katastrofy prezydenckiego samolotu, który leciał do Smoleńska. Na pokładzie TU-154 była polska delegacja z prezydentem Lechem Kaczyńskim na czele, zmierzająca do Katynia. Wszyscy pasażerowie oraz członkowie załogi zginęli."
http://wiadomosci.wp.pl/znana-jest-narodowosc-aresztowanego-po-ataku-w-sztokholmie-6109561381730433a,"Znana jest narodowość aresztowanego po ataku w Sztokholmie Jeden z mężczyzn zatrzymanych w związku z zamachem w Szwecji to obywatel Uzbekistanu. Szwedzka prokuratura poinformowała o jego aresztowaniu. Kierujący ciężarówką wjechał w grupę ludzi, a następnie do jednego z dużych sklepów. Zginęły 4 osoby, a 15 zostało rannych. Telewizja SVT podaje, że w aucie znaleziono ładunki wybuchowe. Szwedzkie media podają, że 39-latek z Uzbekistanu od kilku lat mieszkał na przedmieściach Sztokholmu. Prokuratura postawiła mężczyźnie zarzut współudziału w zamachu terrorystycznym.  Podejrzany został zatrzymany w piątek wieczorem w miejscowości Marsta na północ od Sztokholmu, znajdującej się w granicach stołecznej aglomeracji. - Wobec niego zastosowano najwyższy w szwedzkim systemie prawnym stopień podejrzenia o popełnienie przestępstwa terrorystycznego i zabójstwa - poinformowała rzeczniczka prokuratury Karin Rosander.  ZOBACZ TAKŻE: Nagranie z kamer jednego ze sklepów podczas zamachu  - Osoba ta została aresztowana jako ta, która kierowała ciężarówką. Mogą być z nią powiązane inne osoby, lecz tego obecnie jeszcze nie wiemy - powiedział Lars Bystrom. Tymczasem szwedzka telewizja SVT podała, cytując źródła policyjne, że w uprowadzonej ciężarówce znaleziono materiały wybuchowe użyte w ataku w centrum Sztokholmu. Miała być to bomba domowej roboty. która nie wybuchła. Wcześniej SVT poinformowała o znalezieniu torby z materiałami wybuchowymi. Szef szwedzkiej policji powiedział z kolei innej stacji telewizyjnej, że nie może potwierdzić informacji o znalezieniu w ciężarówce materiałów wybuchowych.   PRZECZYTAJ TAKŻE: Atak w Sztokholmie. Świat reaguje na tragedię. ""Wyrazy współczucia""   W nocy sześciu z 15 rannych w zamachu osób, opuściło szpital. Premier Szwecji Stefan Lofven, pozostanie w Sztokholmie i nie weźmie udziału w rozpoczynającym się dzisiaj w Goeteborgu kongresie partii Socjaldemokratycznej. W piątek wieczorem policja potwierdziła informację o zatrzymaniu pierwszego z poszukiwanych mężczyzny, ""który jest podobny do wizerunku osoby ze zdjęcia"". Chodzi o opublikowaną wcześniej fotografię mężczyzny w ciemnym kapturze, który miał mieć związek z uprowadzeniem ciężarówki. Do ujęcia mężczyzny doszło w jednym ze sklepów w miejscowości Marsta na północ od Sztokholmu. Szwedzka służba kontrwywiadu SAPO przekazała, że nie miała żadnych informacji o bezpośrednim zagrożeniu terrorystycznym. Użyta do ataku ciężarówka, należąca do browaru Spendrups, została wcześniej skradziona podczas dostawy towaru do restauracji. Pojazd przejechał wiele metrów po wyłączonej z ruchu samochodowego ulicy, potrącając i rozjeżdżając przechodniów. Na koniec uderzył w dom towarowy Ahlens. Wtedy ciężarówka się zapaliła, a z budynku zaczęły wydobywać się kłęby dymu  Świadkowie opowiadali, że po ataku zapanowały chaos i panika; ludzie w popłochu opuszczali rejon Drottninggatan. Telewizja publiczna STV podała informację, że w okolicy słychać było strzały, ale policja tego nie potwierdziła. Szwecja wzmocniła kontrole graniczne w następstwie piątkowego zamachu. W piątkowy wieczór premier Loefven powiedział, że cały naród jest zjednoczony w ""żalu i gniewie"" po ataku. Podkreslił też, że nienawiść nie wygra z wartościami wyznawanymi przez szwedzki naród. - Tego rodzaju działania nigdy się nie powiodą - powiedział. - Nasze przesłanie jest zawsze jednoznaczne: nie pokonacie nas, nie będziecie nami rządzić, nigdy, przenigdy nie wygracie - dodał premier Szwecji."
http://wiadomosci.wp.pl/runal-budynek-w-swiebodzicach-sa-zabici-i-ranni-6109752362333825a,"Runął budynek w Świebodzicach. Są zabici i ranni Zawalił się budynek wielorodzinny w Świebodzicach w woj. dolnośląskim. Co najmniej dwie osoby nie żyją. Nie wiadomo, ilu mieszkańców znajdowało się w kamienicy. Spod gruzów wydobyto cztery żywe osoby - dwie trafiły do szpitala. Strażacy zlokalizowali kolejną poszkodowaną osobę i starają się wydostać ją z rumowiska. Katastrofa wydarzyła się po godz. 9 przy ul. Krasickiego w centrum miasta. W kamienicy mieszkało kilka rodzin - w sumie 18 osób. Rzecznik KW PSP we Wrocławiu Daniel Mucha poinformował, że zawaliły się dwie kondygnacje kamienicy. - To jest około 80 proc. tego budynku - powiedział. Pojawiły się doniesienia, że przyczyną katastrofy jest wybuch gazu. Strażacy, pracujący na miejscu, nie potwierdzają jednak tej wersji. Świadkowie twierdzą, że przed katastrofą słychać było potężny huk. Trwa akcja ratunkowa. Na miejscu pracują 23 zastępy straży pożarnej i grupy ratunkowo-poszukiwawcze z Wałbrzycha i Wrocławia. Są już również ratownicy z psami z Lubina i Jastrzębia.  PRZECZYTAJ TAKŻE: Wypadek podczas remontu kamienicy. Kobieta przysypana gruzem  Justyna Sochacka, rzeczniczka Lotniczego Pogotowia Ratunkowego poinformowała, że na miejsce wysłano 5 śmigłowców oraz 7 karetek. - Z pierwszych informacji jakie otrzymaliśmy była mowa o 15 osobach, które mogą znajdować się pod gruzami - dodała. Strażacy podają, że poszukiwanych jest 9 osób. Strażacy podkreślają, że akcja potrwa co najmniej kilka godzin. - Akcja jest trudna ze względu na gruz i elementy dachu, które utrudniają w dotarciu do poszkodowanych - mówi Jacek Kurczyński ze straży pożarnej ze straży pożarnej w Świdnicy. Ewakuowani zostali mieszkańcy okolicznych budynków. Zostali objęci opieką przez służby komunalne. Przygotowano już lokale zastępcze. PAP/TVN24"
http://wiadomosci.wp.pl/orgia-w-gimnazjalnej-toalecie-nowe-fakty-w-sprawie-6110491139933825a,"Orgia w gimnazjalnej toalecie. Nowe fakty w sprawie W jednym z rzeszowskich gimnazjów dwóch 15-letnich uczniów i ich 13-letnia koleżanka zamknęli się w toalecie, żeby uprawiać seks. Teraz prokuratura podjęła ważną decyzję dotyczącą dyrektora placówki. Do zdarzenia doszło na przełomie października i listopada 2015 roku Zespole Szkół Ogólnokształcących nr 2 w Rzeszowie. Uczennica pierwszej klasy gimnazjum i dwóch trzecioklasistów zorganizowało sobie orgię w szkolnej toalecie. Pod koniec ubiegłego roku prokuratura postawiła zarzuty niedopełnienia obowiązków dyrektorowi placówki, Wojciechowi W.  Początkowo jedna z nauczycielek została poinformowana o zdarzeniu przez jednego z uczniów. Następnie przekazała informację dyrektorowi. Chłopcy zostali ukarani naganami, dziewczyna - upomnieniem. Na prośbę rodziców Wojciech W. nie powiadomił kuratora - próbowano chronić dzieci i nie nagłaśniać sprawy. Kurator o zajściu dowiedział się wykonując swoje obowiązki, powiadomił też policję. Rok po samym wydarzeniu.  Teraz prokuratura wycofała się z zarzutów. Uznała, że dyrektor podjął alternatywną i - co najważniejsze - dopuszczoną przez kuratorium ścieżkę postępowania. Incydent potraktował jako przejaw demoralizacji i doprowadził do ukarania uczestników zdarzenia. Wobec chłopców wszczęto postępowanie przed sądem rodzinnym. Teraz są uczniami liceum. Uczennica została decyzją matki przeniesiona do innej szkoły."
http://wiadomosci.wp.pl/nieoficjalnie-poslowie-nowoczesnej-przechodza-do-po-6110488767055489a,"Nieoficjalnie: posłowie Nowoczesnej przechodzą do PO Dojdzie do pierwszego transferu z Nowoczesnej do Platformy Obywatelskiej? Tak wynika z nieoficjalnych informacji. Zmienić partię ma nie jedna, a dwie osoby. O kim mowa?  O sprawie nieoficjalnie dowiedziała się ""Rzeczpospolita"". Jak czytamy, z Nowoczesnej do PO mają przejść politycy należący do grona osób, które najbardziej sprzeciwiają się decyzjom i polityce lidera partii Ryszarda Petru. Mowa o Marcie Golbik i Grzegorzu Furgo. Jeśli do tego dojdzie, będzie to pierwszy transfer w tę stronę. Przypomnijmy, że wcześniej z PO do Nowoczesnej przeszli Marek Sowa i Michał Jaros.  Furgo nie potwierdza doniesień. Nie chce komentować sprawy, choć przyznaje, że ""sytuacja jest dynamiczna"". - Nie chcę dziś o tym rozmawiać. Jestem w Nowoczesnej - tak z kolei odpowiedziała Golbik.  O sprawę zapytaliśmy rzeczniczkę Nowoczesnej Katarzynę Lubnauer. - Może to prawda, może nie. Na razie próbujemy to ustalić - powiedziała. Źródło: ""Rzeczpospolita""/WP"
http://wiadomosci.wp.pl/marta-kaczynska-odwiedzila-grob-rodzicow-6110483846469761a,"Marta Kaczyńska odwiedziła grób rodziców Marta Kaczyńska odwiedziła grób rodziców na Wawelu z okazji 7. rocznicy katastrofy smoleńskiej, w której zginęli Maria i Lech Kaczyńscy. Córka tragicznie zmarłej pary prezydenckiej pojawiła się przy grobie rodziców w towarzystwie prezydenta Andrzeja Dudy. Grób odwiedziły także wnuczki Lecha i Marii Kaczyńskich - 14-letnia Ewa i jej młodsza siostra Marta. Lech i Maria Kaczyńscy zginęli 10 kwietnia 2010 roku w katastrofie rządowego tupolewa pod Smoleńskiem. Zostali pochowani wspólnie, w sarkofagu w wawelskich kryptach."
http://wiadomosci.wp.pl/przemyslaw-wipler-kupowal-play-station-i-drogie-wina-za-pieniadze-darczyncow-fundacji-byly-posel-jestem-niewinny-6110464414554241a,"Przemysław Wipler kupował Play Station i drogie wina za pieniądze darczyńców fundacji. Były poseł: jestem niewinny Weekendowy wyjazd do spa za 2887 zł, iPhone o wartości 2870 zł czy konsola Play Station za 1779 zł - takie wydatki ""Fakt"" naliczył wiceprezesowi partii Wolność (KORWiN). Były poseł PiS miał zdefraudować ok. 100 tys. zł przekazanych Fundacji Wolność i Nadzieja. Jej wiceprezes Łukasz Wróbel właśnie złożył zawiadomienie do prokuratury w tej sprawie. - Wipler perfidnie mnie oszukał. Przez lata udawał przyjaciela i wykorzystał moje zaufanie do swoich szemranych interesów - stwierdził w rozmowie z dziennikiem wiceprezes Fundacji Wolność i Nadzieja Łukasz Wróbel. - Nie mam sobie nic do zarzucenia, wszystkie pieniądze służyły fundacji - odpowiada Przemyslaw Wipler, założyciel fundacji. Sprawa dotyczy nawet 100 tys. zł. które zdaniem Wróbla zostały przez byłego posła PiS zdefraudowane. W zawiadomieniu do prokuratury wiceprezes fundacji stwierdza, że ""niemal wszystkie wydatki"" opłacane służbową kartą służyły do zaspokojenia prywatnych potrzeb Wiplera. ""Odwiedziny w najdroższych restauracjach, gadżety elektorniczne, bilety lotnicze do Brukseli, wina za 3500 zł - na to szły pieniądze od darczyńców. Aż 8000 zł zapłacił za taksówki wożące go po stolicy!"" - czytamy. Poseł odpiera zarzuty, twierdząc, że pieniądze, które wydał, pokryły wydatki na spotkania z wyborcami w Polsce. Fundacja Wolność i Nadzieja zajmuje się ""odwróceniem obecnej proporcji pomiędzy Polakami emigrującymi i powracającymi do Ojczyzny"". Źródło: ""Fakt"""
http://wiadomosci.wp.pl/zmyslil-napad-na-siebie-bal-sie-konkubiny-6110461358745729a,"Zmyślił napad na siebie. Bał się konkubiny Do jednego z krakowskich szpitali zgłosił się mężczyzna z ranami kłutymi. Twierdził, że napadnięto go w parku. Okazało się jednak, że tak naprawdę raniła go konkubina, a on ze strachu zmyślił napaść w parku. Do zdarzenia doszło 3 kwietnia. Nad ranem do jednego z krakowskich szpitali zgłosił się 51-letni mężczyzna z ranami kłutymi brzucha i ręki. Lekarze ocenili, że jego stan zagraża życiu.  Poinformowano także policję. Zanim mężczyzna stracił przytomność zeznał, że w parku między os. Na Stoku a os. Na Wzgórzach napadło go czterech mężczyzn. Policjanci pojechali we wskazane miejsce, a także do mieszkania w Nowej Hucie, w którym ostatnio przebywał. Ranny był osobą bezdomną.  W mieszkaniu zastali 62-letnią właścicielkę lokalu, która stwierdziła, że nic o napadzie nie wie. Powiedziała, że kiedy mężczyzna wrócił do domu ona właśnie szła spać, więc nie rozmawiali. Dodała, że rano kiedy wyszedł, znalazła w koszu na śmieci jego koszulę poplamioną krwią, którą od razu wyrzuciła do kontenera.  Funkcjonariusze stwierdzili, że mieszkanie jest bardzo dokładnie wysprzątane. Kobieta mówiła, że sprzątała przed świętami wielkanocnymi. Policja zdecydowała się sprawdzić dokładnie lokal. Wezwano biegłego z zakresu genetyki sądowej, który ujawnił kilkanaście śladów krwi niewidocznych dla ludzkiego oka. Wykorzystał on roztwór luminolu, który powoduje ""świecenie"" m.in. właśnie plam krwi.  Kobieta przyznała się do zadania ciosów nożem. W tym samym czasie ze śpiączki farmakologicznej został wybudzony poszkodowany, który powiedział, że zmyślił napad na siebie. Wobec kobiety zastosowano dozór policyjny. Usłyszała zarzut uszkodzenia ciała. Grozi jej do 10 lat pozbawienia wolności. Źródło: Policja"
http://wiadomosci.wp.pl/dziendobrywp-czy-w-smolensku-byl-zamach-zobacz-co-odpowiedzial-czarnecki-6110452150790273a,"#dzieńdobryWP Czy w Smoleńsku był zamach? Zobacz, co odpowiedział Czarnecki - Tuż po tragedii myślałem, że to była katastrofa, wypadek. Teraz tej pewności nie mam. Nie chcę przesądzać, czy był zamach czy go nie było. Czekam na wyniki śledztwa - zdradził na antenie Telewizji WP Ryszard Czarnecki (PiS). W jego ocenie, ówczesne władze nie zdały egzaminu, bo oddały śledztwo Rosjanom. W wyniku tego wrak nie został Polsce oddany, co więcej - podkreślił Czarnecki - ""w dużym stopniu"" zniszczony. Doszło do emocjonalnej wymiany zdań z Różą Thun (PO). Na pytanie, dlaczego po połtora roku rządów Prawa i Sprawiedliwości, Rosja nadal jest w posiadaniu wraku tupolewa, Czarnecki - oprócz winy poprzednich rządów - wskazał, że przekazanie samolotu blokuje Rosja. Jego zdaniem Polska tuż po katastrofie nie wywierała na Moskwę wystarczającej presji w tej sprawie. Thun w reakcji na tłumaczenia polityka PiS roześmiała się. - Pani uważa, że może się smiać z tych ludzi? To jest skandaliczne. To bardzo poważny dzień. Poznać głupiego po śmiechu. Pani wykazuje kompletną beznadziejność - oburzył się Czarnecki. - Śmieję się z pana i z pana lekcji - podkreśliła Thun. Thun w #dzieńdobryWP odniosła się również do sondażu przeprowadzonego dla Wirtualnej Polski na panelu badawczym Ariadna. Według 31 proc. badanych powodem katastrofy był błąd pilotów i kontrolerów z lotniska. 18 proc. uważa, że doszło do zamachu, a blisko co trzeci pytany (30 proc.) nie wie, jakie były powody tragedii. - Całkiem sensownie odpowiadali respondenci. Widać, że orientują się w sprawie - stwierdziła Thun. Skomentowała także ostatni sondaż IBRiS przeprowadzony na zlecenie ""Rzeczpospolitej"". 29 proc. badanych stwierdziło w nim, że trudno powiedzieć, co się wydarzyło w Smoleńsku.  - Jak się ludziom mąci w głowie przez tyle lat... Tak często się o tym mówiło, jest tak dużo wyjasnień, tak poważnie komisja Millera się tym zajmowała... Szukanie spisku zawsze zajmuje pewną grupę ludzi - tłumaczyła Thun w Telewizji WP.  Do katastrofy samolotu Tu-154M doszło 10 kwietnia 2010 r. Polska delegacja z prezydentem Lechem Kaczyńskim na czele leciała na obchody 70. rocznicy zbrodni katyńskiej. Zginęło 96 osób."
http://wiadomosci.wp.pl/obchody-7-rocznicy-katastrofy-smolenskiej-6110449076446849g,"Rano minister obrony narodowej Antoni Macierewicz złożył wieniec pod tablicą upamiętniającą ofiary katastrofy smoleńskiej, umieszczoną na gmachu resortu."
http://wiadomosci.wp.pl/agenci-cba-podejrzani-o-udzial-w-aferze-podsluchowej-wrocili-do-pracy-juz-na-wyzszych-stanowiskach-6110451186391169a,"Agenci CBA podejrzani o udział w aferze podsłuchowej wrócili do pracy. Już na wyższych stanowiskach Mariusz Kamiński, wiceprezes PiS i szef CBA w latach 2005-2009, obejmując funkcję koordynatora służb specjalnych, przywrócił i awansował agentów podejrzanych o udział w przecieku w CBA, a śledztwo zostało umorzone. Jednocześnie zwolnione zostały inne osoby. Większość z nich wywodziła się ze „starego Biura”.  O sprawie pisze „Gazeta Wyborcza”. Wraz z objęciem przez Kamińskiego stanowiska koordynatora służb specjalnych, zaszły spore zmiany w CBA. Ernest Bejda, wiceszef CBA w latach 2006-2007, w 2015 roku objął funkcję p.o. szefa CBA, a w 2016 - szefa Biura. Przywrócił wtedy do służby podejrzanych o udział w aferze podsłuchowej Artura Ch. i Jarosława W. Obaj zajmują obecnie wysokie stanowiska w Biurze. Pierwszy z mężczyzn nadzoruje wszystkie sprawy operacyjne w kraju, drugi jest naczelnikiem wydziału w stołecznej delegaturze CBA. Co więcej, sprawy przeciwko Arturowi Ch. i śledztwo dot. przecieku meldunków zostały umorzone.  W CBA doszło też do zwolnień. Odeszli ci, którzy tropili przeciek. Przypomnijmy, że specjalną grupę, która miała znaleźć „kreta” w Biurze, powołał ówczesny szef CBA Paweł Wojtunik.  - „Stare CBA” nas nie tolerowało.  Uważało nas za najeźdźców – powiedział jeden z byłych funkcjonariuszy CBA z Wrocławia. Powrót do afery Latem 2015 roku prawicowe media dysponują nagraniami rozmów polityków Platformy Obywatelskiej (m.in. ówczesnego szefa MSZ Radosława Sikorskiego czy rzecznika rządu Pawła Grasia) i Jana Kulczyka z lat 2013-2014 dot. sprzedaży przez skarb państwa akcji spółki CIECH. Afera podsłuchowa wyszła od PiS? Jest odpowiedź Beaty Szydło Co więcej, upublicznione zostają również kopie tajnych meldunków wrocławskiej delegatury Centralnego Biura Antykorupcyjnego. Wynika z nich, że główny oskarżony w aferze podsłuchowej Marek Falenta, był informatorem CBA.  Okazuje się zatem, że kierownictwo Biura mogło wiedzieć o nagrywaniu rozmów albo o nieprawidłowościach przy sprzedaży akcji CIECH-u i mimo tego nic nie zrobiło. Bejda jako prawnik zatrudniany przez centralę PiS podkreślał wówczas, że meldunki są wiarygodne i musiały być znane kierownictwu Biura.  Kto stoi za aferą podsłuchową?Afera podsłuchowa: Marek Falenta skazanyZa aferą podsłuchową stali Rosjanie? ""Marek Falenta poszedł na układ, bo miał 26 mln dol długu"" To Wojtunik zawiadomił prokuraturę o popełnieniu przestępstwa i wyrzucił Artura Ch. z CBA. Pełnomocnikiem prawnym Artura Ch. przed prokuraturą był Ernest Bejda.
Prokuratura nie ustaliła, czy politycy PiS wiedzieli o nagraniach i przyczynili się do ich nagłośnienia. Nie tylko Artur Ch. i Jarosław W.  Kiedy Kamiński został koordynatorem służb w rządzie PiS, posady w spółkach skarbu państwa dostali jego bliscy współpracownicy. Mowa o takich osobach jak: Grzegorz Postek (b. dyrektor zarządu operacyjno-śledczego CBA, skazany w pierwszej instancji za przekroczenie uprawnień i razem z Kamińskim ułaskawiony przez prezydenta Dudę, obecnie dyrektor ds bezpieczeństwa w PKP Cargo), Aleksander Awdziejczyk (b. dyrektor delegatury CBA w Łodzi, obecnie dyrektor ds. bezpieczeństwa w spółce Tauron), Roman Marzec (b. naczelnik wydziału delegatury CBA w Gdańsku, obecnie dyrektor ds. bezpieczeństwa w spółce Lotos), Marek Swacha (b. szef delegatury CBA w Poznaniu, obecnie dyrektor ds. bezpieczeństwa PGE), Zbigniew Lasek (naczelnik w zarządzie operacyjno-śledczym, późniejszy ochroniarz i kierowca Jarosława Kaczyńskiego w Grom Group, obecnie dyrektor ds. bezpieczeństwa w PKN Orlen), Mirosław Gładysz (partner w operacjach specjalnych agenta Tomka - Tomasza Kaczmarka, dyrektor ds. bezpieczeństwa w Totalizatorze Sportowym), Tomasz Cichoń (wiceszef w zarządzie operacyjno-śledczym, obecnie dyrektor ds. bezpieczeństwa w PZU), Martin Bożek (b. szef zarządu operacji regionalnych CBA, obecnie jeden z głównych prawników w Enei). Źródło: ""Gazeta Wyborcza"""
http://wiadomosci.wp.pl/parowki-w-ksztalcie-samolotu-niesmaczny-zart-ze-smolenskiej-rocznicy-6110457009784961a,"Parówki w kształcie... samolotu. Niesmaczny żart ze smoleńskiej rocznicy Antyradio postanowiło zakpić z teorii spiskowych narosłych wokół katastrofy smoleńskiej. Obchodząc przy okazji urodziny swojej dziennikarki na Facebooku podzieliło się zdjęciem parówek ułożonych na kształt rozbitego samolotu. ""Wyjątkowe parówki na 10 kwietnia"" - tak zatytułowany wpis pojawił się na fanpage''u Antyradia. Na kolażu zdjęć widać samolot uformowany z parówek, sera i oliwek oraz... wykonaną przy pomocy tych samych składników ""rekonstrukcję"" katastrofy smoleńskiej. To oczywiście nawiązanie do słynnego parówkowego eksperymentu, którego wyniki omawiali przedstawiciele komisji Macierewicza. Ten żart spotkał się z wyjątkowo negatywną reakcją komentujących. Fakt, że zdjęcie to ""prezent"" urodzinowy dla pracującej w radiu Joanny Zientarskiej tylko dolał oliwy do ognia. Użytkownicy Facebooka od razu podchwycili niewygodny kontekst prowokacyjnego posta. Joanna Zientarska jest siostrą dziennikarza motoryzacyjnego Macieja, który w lutym 2008 roku spowodował wypadek prowadząc ferrari. W wyniku zderzenia zginął inny dziennikarz Jarosław Zabiega. W komentarzach nie brak uwag sugerujących, że z okazji urodzin Joanny lepiej przypomnieć tę tragedię. W innych przypadkach, znacznie łagodniej, zwracano uwagę, że żartowanie z katastrofy, w której zginęło 96 osób jest po prostu nie na miejscu. Zwłaszcza w dniu ochodów rocznicy tragedii. Komentatorzy zarzucają prowadzącemu fanpage brak klasy. Inni wprost nazywają autora posta ""istotą"" (zapewne chodziło o idiotę) lub ""sk...synem"". Mówiąc krótko: wyszło słabo. Zwłaszcza w takim dniu."
http://wiadomosci.wp.pl/kornel-morawiecki-nie-wierzy-w-zamach-pod-smolenskiem-6110449310631553a,"Kornel Morawiecki nie wierzy w zamach pod Smoleńskiem - Jestem raczej w tej części Polaków, która uważa, że 7 lat temu doszło w Smoleńsku do katastrofy  - ocenił Kornel Morawiecki, przewodniczący koła poselskiego Wolni i Solidarni. Marszałek senior był gościem radiowej Trójki.  - Było to nieoczekiwanie, liczenie na jakiś cud, że część pasażerów będzie żyła, a potem żal i wielki smutek i wielka niewiadoma - wspominał 10 kwietnia 2010 roku.  Przyznał, że opowiada się po stronie tej części społeczeństwa, która uważa, że pod Smoleńskiem doszło do katastrofy lotniczej.  - Chciałbym, żebyśmy z tej katastrofy wynieśli jakąś nową siłę, jakieś nowe spojrzenie na siebie. Procedury pewnie nie były zachowane. To, że jesteśmy słabi w procedurach, to znaczy, że jesteśmy dobrzy w improwizacji. Gdybyśmy robili procedury w ""Solidarności Walczącej"" w stanie wojennym to nie byłoby tej organizacji. Tam była wielka chęć, by to się udało. Chęć pilotów, pana prezydenta, myślę, że także Rosjan, którzy się obawiali, że jak ten samolot odleci gdzie indziej, to ich oskarżymy, że nie pozwolili uczcić nam katastrofy - stwierdził. Źródło: Radiowa Trójka"
http://wiadomosci.wp.pl/pytalam-kiedy-mam-kupic-trumne-wstrzasajace-wyznanie-matki-2-latka-ktoremu-rak-mozgu-odebral-wzrok-6110477842835585a,"""Pytałam kiedy mam kupić trumnę"". Wstrząsające wyznanie matki 2-latka, któremu rak mózgu odebrał wzrok Rak zajął niemal połowę mózgu 2-letniego Rydera, w wyniku czego chłopiec stracił wzrok. Historią walki o życie dziecka podzieliła się jego matka, Samantha.  Ryder ma 2 latka i doświadczenia, których nie pozazdrościłby mu żaden dorosły. W czerwcu ubiegłego roku przeszedł trwającą 8 godzin operację mózgu, która zakończyła wielomiesięczny okres bolesnych chemioterapii. Rak zajął niemal połowę mózgu chłopca i pozbawił go wzroku w jednym oku. - Byłam pewna, że nie przeżyje zabiegu. Pytałam lekarzy, czy mam kupić trumnę - wspomina matka chłopca, Samantha Farrugia z Melbourne. - Nie chciałam żyć. To mnie załamało - zdruzgotana matka wspomina moment, w którym dowiedziała się o utracie wzroku. Ryder przeżył operację, ale musiał nauczyć się na nowo jeść i chodzić, podczas trwającego 5 miesięcy pobytu w szpitalu. Przez pewien czas cała rodzina przeniosła się do kliniki w Melbourne, żeby spędzić ten czas z chłopcem. Nieobecność mieszkańców wykorzystali przestępcy. Dom Samanthy został splądrowany, samochód - skradziony i podpalony. Dla matki najważniejsze pozostało zdrowie chłopca. Do mózgu Rydera wprowdzono dren, który pozwala na odprowadzenie płynu. Możliwe, że dwulatek będzie musiał nauczyć się z nim żyć. Pomimo intensywnej chemioterapii leczenie nie nadążało za gwałtownym rozwojem guza. W wyniku terapii u chłopca stwierdzono już bezpłodność, wywołało zakrzep w jednej z nóg i może doprowadzić do białaczki. - Mój syn nigdy nie będzie miał normalnego życia. Gdy dorośnie, nie będzie mógł mieć dzieci - 25-letnia Samantha jest zrozpaczona stanem Rydera. - Kiedy jest w domu jest niezwykły. Uśmiech nie schodzi mu z twarzy - podkreśla. Pozostaje mieć nadzieje, że ten heroizm pozwoli mu wygrać z chorobą. Wciąż nie jest bowiem pewne, czy uda się usunąć cały guz (operacja pozwoliła na usunięcie 1/3 nowotworu)."
http://wiadomosci.wp.pl/media-sprawca-zamachu-zadowolony-z-tego-co-zrobil-6110273524373121a,"Media: sprawca zamachu zadowolony z tego, co zrobił Domniemamy sprawca piątkowego zamachu w Sztokholmie, który jest w rękach szwedzkich władz, zaczął zeznawać w śledztwie i powiedział m.in., że ""jest zadowolony z tego, co zrobił"" - podał w niedzielę dziennik ""Expressen"". W ataku zginęły cztery osoby. Gazety ""Ekspressen"" i ""Aftonbladet"" podały, że zatrzymany  39-letni Uzbek to Rachmat Akiłow , pracownik fizyczny o nieuregulowanej sytuacji prawnej w Szwecji. Według mediów przyznał się on do kradzieży ciężarówki rozwożącej piwo, którą następnie usiłował  rozjechać przechodniów  na głównej, wyłączonej z ruchu kołowego, ulicy handlowej Sztokholmu, aż uderzył w znajdujący się tam dom towarowy Ahlens. Według ""Ekspressen"" wcześniej mężczyzna zapoznał się z miejscem, gdzie planował przeprowadzić zamach. Gazeta podała, że powiedział śledczym iż ""jest zadowolony z tego, co zrobił"" i ""z dokonania tego, co chciał dokonać"". Już w sobotę dziennik informował, że w chwili zatrzymania w piątek, kilka godzin po zamachu, mężczyzna powiedział: ""to ja to zrobiłem"". W niedzielę policja podała, że zatrzymany Uzbek wyrażał sympatię dla organizacji ekstremistycznych, w tym Państwa Islamskiego. Dotąd jednak żadne ugrupowanie nie przyznało się do zamachu. Jan Evensson ze szwedzkiej policji powiedział w niedzielę wieczorem w telewizji publicznej SVT, że śledczy są ""dość pewni, że zatrzymany spędzi dalszą część życia za kratkami"". Wśród czterech ofiar śmiertelnych piątkowego zamachu terrorystycznego w Sztokholmie są obywatel Belgii oraz obywatel Wielkiej Brytanii. Pozostałe dwie osoby to Szwedki - podała policja na niedzielnej konferencji prasowej. Spośród 15 osób rannych, w szpitalu pozostaje jeszcze 10 osób, w tym dwie na intensywnej terapii."
http://wiadomosci.wp.pl/gowin-o-tablicach-w-katyniu-oczywista-prowokacja-6110272385362049a,"Gowin o tablicach w Katyniu: oczywista prowokacja To jest oczywista prowokacja; próba zrównania sytuacji konfliktu militarnego między dwoma państwami z sytuacją ludobójstwa, bestialskiego wymordowania tysięcy polskich oficerów - powiedział wicepremier Jarosław Gowin o rosyjskich tablicach ustawionych w Katyniu. Chodzi o ustawienie przez stronę rosyjską, na terenie Memoriału Katyńskiego tablic, na których zamieszczono - niezgodne z ustaleniami historyków - informacje o jeńcach bolszewickich z czasów wojny w latach 1919-1921, zmarłych w niewoli w Polsce m.in. kilkukrotnie zawyżające ich liczbę. Minister nauki Jarosław Gowin powiedział w TVP, że Rosjanie od samego początku mieli trudności z uznaniem prawdy o zbrodni katyńskiej. - Dla nikogo na świecie, kto chce przyjmować do wiadomości oczywiste prawdy, nie ulega wątpliwości, że to właśnie Związek Sowiecki był sprawcą tych okrutnych mordów. I niestety fakt, że do dzisiaj rzekomo demokratyczna Rosja odmawia uznania tej oczywistej prawdy. To dużo mówi o tym, jaka jest łączność między Związkiem Sowieckim a współczesną Rosją - ocenił wicepremier. Pytany o polską reakcję na to wydarzenie mówił, że zajmie się tym MSZ. - Nie chcę tutaj wchodzić w rolę pana ministra Waszczykowskiego. Na pewno znajdzie odpowiednią reakcję. Natomiast jest dla mnie rzeczą oczywistą, że i w przypadku Katynia i w przypadku Smoleńska Rosjanie próbują dzielić nas - zaznaczył Gowin. Przyznał także, że ""nie zdziwiłby się"" gdyby w poniedziałek, w rocznicę katastrofy smoleńskiej doszło do jakichś prowokacji. - Tym bardziej, że emocje w tej sprawie, niestety mówię to ze smutkiem, są tak silne, że wystarczy rzucić zapałkę. Oczywiście też nie powinniśmy my nadmiernie dramatyzować w tej sytuacji. Nie sądzę, żeby wydarzyło się coś spektakularnego. Natomiast obawiam się, że atmosfera tej siódmej rocznicy może nie być taka, na jaką zasłużyły ofiary tej katastrofy - dodał wicepremier. 10 kwietnia 2010 r. o godz. 8.41 samolot Tu-154M, z delegacją udającą się na obchody 70. rocznicy zbrodni katyńskiej rozbił się pod Smoleńskiem. Zginęło 96 osób, w tym prezydent Lech Kaczyński i jego małżonka, ostatni prezydent RP na uchodźstwie Ryszard Kaczorowski oraz wielu wysokich rangą urzędników państwowych i dowódców wojskowych. Do zbrodni katyńskiej doszło po sowieckiej agresji na Polskę 17 września 1939 r., kiedy do niewoli w ZSRR dostało się ok. 15 tys. polskich oficerów. Decyzja o ich wymordowaniu - jako wrogów komunizmu i Związku Radzieckiego - zapadła na najwyższym szczeblu. Zgodnie z dekretem władz ZSRR, podpisanym przez Stalina 5 marca 1940 r., NKWD rozstrzelało wiosną tego roku ok. 22 tys. obywateli polskich, w tym 15 tys. oficerów, policjantów, funkcjonariuszy straży granicznej i służby więziennej. Zbrodnia wyszła na jaw 13 kwietnia 1943 r. Data ta jest obecnie symboliczną rocznicą zbrodni. W piątek na terenie Memoriału Katyńskiego - strona rosyjska - na umieszczonych tam tablicach zamieściła informacje, niezwiązane ze zbrodnią katyńską, a odnoszące się do losów jeńców bolszewickich z 1920 r. Według rosyjskiego portalu internetowego SmolDaily.ru napis na tablicach głosi m.in., że: ""Wilgotne i źle ocieplane baraki i półziemianki, złe i nieregularne wyżywienie, ostry niedostatek obuwia i odzieży, choroby zakaźne, grubiańskie i okrutne obchodzenie się z jeńcami, samowola administracji obozowej - wszystko to doprowadziło do śmierci dziesiątków tysięcy żołnierzy Armii Czerwonej. O dokładną liczbę zmarłych historycy dotąd się spierają"". ""Łącznie w ciągu 20 miesięcy wojny w niewoli polskiej znalazło się około 157 tysięcy żołnierzy Armii Czerwonej. Po wojnie do ojczyzny wróciło około 75 tysięcy"" - brzmi cytat rozpowszechniony przez portal. Ustawienie tablic na terenie Memoriału Katyńskiego potwierdził w piątek w rozmowie z Polską Agencją Prasową dyrektor wykonawczy Rosyjskiego Towarzystwa Wojskowo-Historycznego (RWIO) Władisław Kononow. Jak powiedział, zapowiadają one ekspozycję w przyszłym muzeum, które ma powstać na terenie rosyjskiej części Zespołu Memorialnego Katyń do końca br. - Wystawa ta - dodał - będzie poświęcona stosunkom polsko-rosyjskim w XX wieku. Zaniepokojenie tablicami wyraziło polskie MSZ. ""Podane na tablicach informacje, w szczególności dotyczące liczby zmarłych jeńców, kilkukrotnie przewyższają faktyczne dane, potwierdzone zarówno przez polskich, jak i rosyjskich historyków"" - wskazywało ministerstwo. Stanowczo zaprotestował też Instytut Pamięci Narodowej. ""Działania ukierunkowane na stworzenie właśnie w Katyniu miejsca propagującego fałszerstwa historyczne na temat losu jeńców bolszewickich z 1920 roku, są budzącym najwyższy sprzeciw kolejnym przejawem sowieckiej i rosyjskiej polityki kłamstw i manipulacji historycznych o jednoznacznych znamionach prowokacji"" - oświadczył IPN. Instytut podkreśla, iż ""fakt, że na miejsce przestawiania fałszerstw na temat jeńców z wojny 1919-1921 roku został wybrany Katyń - w żaden sposób nie związany z wojną 1919-1921, za to uświęcony krwią pomordowanych przez NKWD polskich oficerów w roku 1940 - jest dodatkowym potwierdzeniem prowokacyjnego i instrumentalnego charakteru tych działań"". ""Tego rodzaju przejawy naruszenia pamięci ofiar sowieckich zbrodni muszą budzić oburzenie, jako niegodne i niecywilizowane sposoby manipulacji historią dla osiągnięcia doraźnych celów politycznych"" - stwierdził IPN."
http://wiadomosci.wp.pl/25-latek-zatrzymany-szykowal-zamach-w-berlinie-6110229273831553a,"25-latek zatrzymany. Szykował zamach w Berlinie Oddział antyterrorystów zatrzymał w ośrodku dla uchodźców w Borsdorf pod Lipskiem imigranta z Maroka podejrzanego o przygotowywanie zamachu w Berlinie - podał wydawany w Lipsku dziennik ""Leipziger Volkszeitung"". Według gazety 25-latek zamierzał dokonać zamachu w stolicy Niemiec w sobotę, w dniu zatrzymania. Rzeczniczka miejscowej policji powiedziała, że obywatel jednego z krajów Północnej Afryki podejrzany jest o zaplanowanie ""ciężkiego przestępstwa przeciwko państwu"". Saksoński Krajowy Urząd Bezpieczeństwa otrzymał w piątek wieczorem informacje o zagrożeniu. - Wczesnym rankiem w sobotę oddział specjalny zatrzymał podejrzanego - powiedział rzecznik urzędu Tom Bernhardt. Podczas zatrzymania nie doszło do żadnych incydentów. Zdaniem policji zatrzymany jest także odpowiedzialny o wywołanie alarmu antyterrorystycznego na początku lutego w Borsdorf. To właśnie on prawdopodobnie ostrzegł dwóch uczniów idących do miejscowego ośrodka kształcenia, że ma w plecaku bombę i zamierza ją podłożyć w szkole. Zaalarmowane władze ośrodka ewakuowały teren placówki. Bomby nie znaleziono. Prokuratura zamierza poinformować w przyszłym tygodniu opinię publiczną o szczegółach incydentu. Borsdorf liczy 8 tys. mieszkańców. Gmina znajduje się na wchód od Lipska. Burmistrz Ludwig Martin powiedział, że nie zamierza zabiegać o zamknięcie ośrodka dla uchodźców. - Przestępcy są zarówno wśród cudzoziemców, jak i wśród Niemców - powiedział polityk CDU. Z Berlina Jacek Lepiarz"
http://wiadomosci.wp.pl/17-latek-zatrzymany-w-zwiazku-z-ladunkiem-wybuchowym-w-oslo-6110221853996673a,"17-latek zatrzymany w związku z ładunkiem wybuchowym w Oslo W sprawie podejrzanego przedmiotu ""przypominającego bombę"" w ruchliwej dzielnicy centrum Oslo zatrzymano 17-letniego obywatela Rosji.  ""Policyjni pirotechnicy przeprowadzili kontrolowaną eksplozję w nocy z soboty na niedzielę"" - głosi opublikowany w niedzielę komunikat norweskiej policji, według której urządzenie miało ""ograniczony potencjał"".  Ładunek domowej roboty znaleziono w sobotę wieczorem  w dzielnicy Gronland niedaleko stacji metra. O jego pozostawienie podejrzewa się 17-letniego obywatela Rosji, który przybył do Norwegii w 2010 roku i ubiega się o azyl. Został on aresztowany. W związku z incydentem podwyższono poziom alertu antyterrorystycznego; zagrożenie atakiem uważa się teraz za ""prawdopodobne"" - powiedziała szefowa odpowiadającej za bezpieczeństwo wewnętrzne policji specjalnej PST, Marie Benedicte Bjoernland. Dodała, że nie jest jasne, czy 17-latek miał zamiar przeprowadzić atak z użyciem ładunków wybuchowych. Powiedziała, że służby już wcześniej nim się interesowały."
http://wiadomosci.wp.pl/manifestacja-solidarnosci-po-zamachu-w-sztokholmie-6110200282723969a,"Manifestacja solidarności po zamachu w Sztokholmie Na placu Sergela w centrum Sztokholmu, nieopodal miejsca piątkowego ataku terrorystycznego z użyciem ciężarówki, tysiące osób manifestowały solidarność z rodzinami ofiar. Podziękowano służbom ratowniczym oraz policji. - Okazujemy miłość oraz solidarność. Pokazujemy, że żyjemy w najlepszym kraju na świecie. Nikt ani nic nie zmieni nas na gorsze - przemówił do tłumów pomysłodawca spontanicznego zgromadzenia bloger Damon Rasti, który jako dziecko przyjechał do Szwecji z Iranu.  Śmierć ofiar  uczczono minutą ciszy o godzinie 14.53, czyli w momencie, gdy w piątek do służb dotarło  pierwsze zgłoszenie o zdarzeniu . Na przepełnionym po brzegi placu ludzie chwycili się za ręce. Poruszające, spokojne utwory zaprezentowało kilku znanych szwedzkich artystów. Burmistrz Sztokholmu Karin Wanngard publicznie podziękowała za wzorową postawę służbom ratowniczym, medycznym, policji, a także nauczycielom, którzy w piątek zostali z dziećmi dłużej w szkołach. Doceniła zachowanie sztokholmczyków. - Pokazaliśmy, że w trudnych sytuacjach jesteśmy razem. Otworzyliśmy swoje serca - powiedziała. W piątek wielu mieszkańców udostępniło swoje mieszkania potrzebującym, częstowano jedzeniem, a właściciele kwiaciarni rozdawali za darmo kwiaty, które wciąż układane są w pobliżu tragedii. W niedzielę część zniczy i wiązanek służby miejskie przeniosły pod miejski ratusz oraz na schody przy centrum kultury Kulturhuset. Na zabezpieczonym płytą pilśniową wejściu do domu handlowego Ahlens, w który uderzyła ciężarówka, pojawiły się wpisy kondolencyjne. Kwiaty wkładane są także za wycieraczki policyjnych radiowozów.  Dyrekcja domu handlowego Ahlens , którego wystawa ucierpiała wskutek uderzenia ciężarówki, po fali krytyki zrezygnowała z ponownego otwarcia sklepu w niedzielę i wycofała nagłośnioną wcześniej wyprzedaż uszkodzonych towarów. Wśród czterech ofiar śmiertelnych piątkowego zamachu terrorystycznego w Sztokholmie są obywatel Belgii oraz obywatel Wielkiej Brytanii. Pozostałe dwie osoby to Szwedzi - podała policja na niedzielnej konferencji prasowej. W wyniku zdarzenia rannych zostało 15 osób. W szpitalu pozostaje jeszcze 10 osób, w tym dwie na intensywnej terapii. Ze Sztokholmu Daniel Zyśk"
http://wiadomosci.wp.pl/ma-pomoc-odzyskac-wrak-moreno-ocampo-oto-priorytety-6110180057110657a,"Ma pomóc odzyskać wrak. Moreno-Ocampo: oto priorytety Byłbym szczęśliwy, gdyby udało się ustalić powody katastrofy smoleńskiej. Dla odzyskania wraku samolotu niezbędne są rozmowy z Rosjanami, by opracować akceptowany przez obie strony zapis czarnej skrzynki - powiedział prokurator Luis Moreno-Ocampo. Były główny prokurator Międzynarodowego Trybunału Karnego przyłączył się do polskich wysiłków, by skłonić Rosję do zwrotu wraku rozbitego 10 kwietnia 2010 roku pod Smoleńskiem samolotu Tu-154; Moskwa odmawia. - Byłem dwa razy w Warszawie. Wiem, jak ta sprawa dzieli Polaków i rozumiem ich zatroskanie. W katastrofie zginął prezydent, brat bliźniak przywódcy PiS, toteż można zrozumieć jak bardzo to głęboko dotyka Polaków. Byłbym bardzo szczęśliwy pomóc Polsce ustalić, co się dokładnie stało - mówił w rozmowie z dziennikarzem Polskiej Agencji Prasowej. Moreno-Ocampo przypomniał, że przez wiele lat pełnił funkcję głównego prokuratora Międzynarodowego Trybunału Karnego. Od tamtego czasu pisze książki i wykłada na amerykańskich uniwersytetach Yale i Harvarda. Jest też konsultantem nowojorskiej kancelarii prawniczej Getnick & Getnick LLP. Zdaniem prawnika wyjaśnienie tego, co się faktycznie stało pod Smoleńskiem, jest ważne i dla Polski i dla Rosji. Zapewnił, że może w tym pomóc. Jak dodał, będzie przy tym niezależny i bezstronny. Moreno-Ocampo za priorytet uznał zbadanie zapisu rozmów w kokpicie przed katastrofą samolotu. Jego zdaniem przede wszystkim na tym zapisie opierał się raport rosyjskiego Międzypaństwowego Komitetu Lotniczego (MAK). Poprosił też o dokument w tej sprawie sporządzony przez polską Podkomisję ds. Ponownego Zbadania Wypadku Lotniczego pod Smoleńskiem i otrzymał go dziesięć dni temu. Potwierdził, że w obu zapisach istnieją rozbieżności. - Sądzę, że przed podjęciem dalszych działań niezmiernie ważne jest wyjaśnienie rozbieżności. Główne sprzeczności, które ujawniono, dotyczą obecności w kokpicie i oświadczeń wydanych tam przez dowódcę Polskich Sił Powietrznych w czasie poprzedzającym wypadek - argumentował. Jego zdaniem, jeśli nie dojdzie do opracowania wspólnego, uzgodnionego dokumentu, może to stanowić jeden z czynników negatywnie wpływających na relacje Polski z Rosją. Różnice, zaznaczył, należy wyjaśnić, by ułatwić proces odzyskiwania wraku samolotu i ustalenia przyczyn katastrofy. - Nie wiem co jest prawdą, a co nie jest, ale myślę, że trzeba to rozwiązać. Trzeba uzyskać wspólną wersję dokumentu, zawierającą takie same dowody, a dopiero później je oceniać - przekonywał prawnik. Zapowiedział, że będzie zabiegał o zgodę polskiego ministra obrony Antoniego Macierewicza na to, by przed podjęciem kolejnych kroków w pierwszej kolejności zwrócić się do władz rosyjskich i przekonać się, czy można od nich otrzymać oryginalny zapis czarnej skrzynki, sprawdzić jej zawartość i zbadać autentyczność. W rozmowach z Moskwą nie kryłby, że polska strona inaczej interpretuje zapis. Uważa jednak, że nawiązanie kontaktów i sporządzenie wspólnego transkryptu, postrzeganego przez obie zainteresowane strony jako dokładny i autentyczny, sprzyjałyby wysiłkom o odzyskanie wraku. - Chcę zbadać dowody. Nie mam pojęcia na czym polegał wcześniejszy konflikt, nie byłem w to zaangażowany. Nie opowiadam się za żadną stroną. Uważam, że i Polsce i Rosji może pomóc bezstronne znalezienie dowodów. Znajdują się one w rękach rosyjskich władz. Zakładam, że mamy zgodę, aby z Rosjanami rozmawiać i zbadać te dowody. Nie sądzę, aby to było skomplikowane - mówił Moreno-Ocampo. Prawnik nie chciałby, aby jego zaangażowanie w sprawę wiązać z polityką. Deklaruje, że chce się trzymać od niej z daleka i opierać dochodzenie na faktach, gromadzeniu dowodów, a następnie na ich ocenie. Nie wie, czy pogorszenie w ostatnim czasie stosunków między Rosją a Ameryką może wpłynąć na rezultaty jego działań. Gdyby prezydent Donald Trump mógł w tym pomóc, byłoby wspaniale - uważa. Wyjaśnienie bolesnego problemu traktuje jako istotne dla Polski, także dlatego, bo widzi jak jest ona podzielona. Stąd też w jego przekonaniu trzeba się skoncentrować na tym, co można uzyskać na podstawie oryginalnego zapisu czarnej skrzynki. To jest, jak ocenił, podstawa. Prokurator przyznał, że nie miał doświadczenia w badaniu podobnych spraw takich jak katastrofa pod Smoleńskiem. W swym kraju jako zastępca prokuratora uczestniczył m.in. w procesach generałów oskarżonych o okrucieństwa na masową skalę, sprawach o korupcję, rebelie i zamachy stanu. Argentyńczyk jako pierwszy prokurator Międzynarodowego Trybunału Karnego prowadził głośne procesy, w tym sprawy dotyczące ludobójstwa w Darfurze, czy zbrodni przeciw ludzkości w Libii. Wskazał, że ma bardzo duże doświadczenie w gromadzeniu dowodów i ich ocenie. - Być może później trzeba będzie dokonać bardziej skomplikowanych analiz, ale początek z ustaleniem przebiegu rozmowy w kokpicie jest prosty. Co do prowadzenia dalszego ciągu procesu znam wiele prac, które prowadziła bardzo profesjonalna grupa badaczy z Londynu, Forensic Architecture na University of London. Są oni nieprawdopodobnie dobrzy w analizowaniu i gromadzeniu dowodów sądowych. Jeśli zajdzie taka potrzeba, mogę ich poprosić o ekspertyzę - mówił prokurator. Przyznał, że dotąd nie rozmawiał z władzami Kremla. Nie odpowiedział też na pytanie, czy w przypadku problemów z rozwiązaniem spornych kwestii rozważyłby złożenie skargi do trybunałów międzynarodowych. - Rosyjskie władze twierdzą, że są gotowe do współpracy, a jeśli polski rząd się zgodzi, można zbadać warunki współpracy, by przekonać się co więcej można zrobić - konkludował. Z Nowego Jorku Andrzej Dobrowolski"
http://wiadomosci.wp.pl/zamachy-w-kosciolach-w-egipcie-wybuchly-bomby-6110112705804417a,"Zamachy w kościołach w Egipcie. Wybuchły bomby Przed chrześcijańskim kościołem w Aleksandrii na śródziemnomorskim wybrzeżu Egiptu eksplodował ładunek wybuchowy zabijając 6 osób i raniąc 20 innych. Wybuch miał miejsce w kilka godzin po zdetonowaniu bomby w koptyjskim kościele w egipskiej delcie Nilu, co spowodowało śmierć co najmniej 30 osób i ranienie 800 innych.  W Aleksandrii wybuchł samochód-pułapka przed świątynią. Władze informują, że zginął zamachowiec, który znajdował się w aucie. Kilka godzin wcześniej w mieście Tanta bomba eksplodowała w środku kościoła podczas nabożeństwa. Do zamachów przyznało się Państwo Islamskie. Egipskie media publikują nagrania z wnętrza kościoła św. Grzegorza w momencie wybuchu. Eksplozja miała miejsce podczas obchodów przez chrześcijan koptyjskich Niedzieli Palmowej. Chrześcijanie stanowią ok. 10 procent ludności Egiptu i wielokrotnie byli celem islamskich ekstremistów - przypomina AP. W samobójczym zamachu na koptyjską katedrę w Kairze w grudniu ubiegłego roku zginęło 25 osób, a 49 zostało rannych.  Za dotychczasowe akty terroru i niepokoje odpowiada lokalna organizacja dżihadystyczna Prowincja Synaj lojalna wobec IS. Dżihadyści zabili już setki egipskich policjantów i żołnierzy. W ostatnim okresie zaczęli także atakować zachodnie cele w Egipcie. Koptyjski Kościół Prawosławny jest najliczniejszą wspólnotą chrześcijan na Bliskim Wschodzie. Tanta jest stolicą Prowincji Zachodniej, leży w delcie Nilu - ok. 90 km na północ od Kairu. Miasto często odwiedzane jest przez turystów."
http://wiadomosci.wp.pl/grupa-okretow-usa-plynie-w-kierunku-polwyspu-koreanskiego-6110082203146369a,"Grupa okrętów USA płynie w kierunku Półwyspu Koreańskiego Grupa okrętów amerykańskiej armii płynie w region zachodniego Pacyfiku w pobliże Półwyspu Koreańskiego - podała agencja Reutera. Ma to być pokaz siły USA w związku z napięciem wywołanym rakietowymi próbami Korei Północnej. W skład grupy wchodzi m.in. USS Carl Vinson, amerykański lotnistkowiec typu Nimitz (lotniskowiec z napędem atomowym). Lotniskowiec Carl Vinson nosi imię wieloletniego członka Izby Reprezentantów USA. W US Navy służy od 1982 roku. Ma ponad 330 metrów długości. Może pomieścić około 90 samolotów i helikopterów. To z jego pokładu zrzucono w maju 2011 roku ciało Osamy bin Ladena do Oceanu Indyjskiego. Okręty wyruszyły 8 kwietnia z Singapuru i płyną w okolice Półwyspu Koreańskiego - powiedział agencji Reutera pragnący zachować anonimowość przedstawiciel amerykańskiej administracji. - Czujemy, że konieczna jest większa obecność (w regionie - red.) - ocenił rozmówca. CNN podaje, że jednostki kierują się w rejon północnego Pacyfiku. Nie precyzuje jednak dokładnego celu podróży okrętów. Grupa miała w najbliższym czasie płynąć do Australii, ale amerykańskie władze postanowiły o zmianie kierunku.  Korea Płn. kontynuuje testy rakiet W środę Korea Płn wystrzeliła w morze ze wschodniej części kraju przerobioną rakietę Scud o dłuższym zasięgu. Pokonała ona około 60 kilometrów nim spadła do Morza Japońskiego.  Pomimo rezolucji RB ONZ Korea Północna nieprzerwanie grozi zwiększaniem swego potencjału nuklearnego. Już pięciokrotnie - w 2006, 2009, 2013, a także w styczniu i we wrześniu 2016 roku - Pjongjang dokonał prób z bronią atomową. Ostatnia z tych prób miała największą siłę wybuchu, wynoszącą 10 kiloton. W czwartek prezydent USA Donald Trump podczas wizyty prezydenta Chin Xi Jinpinga w USA podkreślał, że działania Pjongjangu ""stanowią bardzo duży problem"".  Źródło: Reuters, CNN, WP"
http://wiadomosci.wp.pl/rodzina-zginela-w-katastrofie-w-oregonie-6110079883253889a,"Rodzina zginęła w katastrofie w Oregonie Tragedia w pobliżu Harrisburga w amerykańskim stanie Oregon. W katastrofie małego samolotu zginęła trzyosobowa rodzina i pilot maszyny.  Na pokładzie samolotu znajdował się John Zitting z żoną Karen i 17-letnim synem Johnem. Pochodzili z Thousand Oaks, a lecieli do Eugene, aby zwiedzić University of Oregon. Nastolatek planował rozpocząć tam studia. Maszyna należała do spółki z branży budowlanej TruNorthe LLC, której prezesem był Zitting. Pracował dla niej również pilot Mark Aletky z Acton - informuje AP.  PRZECZYTAJ TAKŻE: Dwie awionetki zderzyły się nad centrum handlowym  Przyczyny wypadku nie są znane. Świadkowie twierdzą, że widzieli, jak samolot nagle obniżył lot i runął na pola trzy kilometry na północ od Harrisburga. Te doniesienia potwierdza też policja. Śledztwo w tej sprawie wszczęli urzędnicy federalni."
http://wiadomosci.wp.pl/ireneusz-krosny-dla-wp-dzis-liczy-sie-blyskawiczny-efekt-6110266694350465a,"Ireneusz Krosny dla WP: dziś liczy się błyskawiczny efekt ""Współczesny kabaret ma wiele twarzy. Mam wrażenie, że dominuje ta bardzo ludyczna. Zamiast puenty można kilka razy zakląć i już widownia się śmieje"". Z Ireneuszem Krosnym, mistrzem gestu, który nigdy nie miał ochoty krzyknąć ze sceny, rozmawiamy o współczesnych widzach, kabarecie PRL-u i o tym, że szukanie porozumienia z widzem jest tym, co najbardziej pociąga w sztuce pantomimy. Monika Rozpędek, Wirtualna Polska: Ile razy chciało się panu krzyknąć ze sceny? Ireneusz Krosny: - Nigdy. Gdy gram ruchem, całkowicie jestem w tym świecie. Nawet, jeśli chcę coś dopowiedzieć, albo zareagować na to, co dzieje się na sali, zawsze robię to ruchem. Przez myśl nie przejdzie, by użyć słów. Na scenie przełączam się na język ciała.  Na co dzień także ważniejszy jest gest? Czy po zejściu ze sceny zamienia go pan całkowicie na słowo? - W rozmowie bezpośredniej z całą pewnością gest. Mowa ciała jest czymś, co najmniej kontrolujemy. Dlatego mamy do niej ogromne zaufanie. Pantomimę można grać na całym świecie i każdy widz taki spektakl zrozumie. Co więcej, robi to intuicyjnie. Naukowcy mówią, że co najmniej 55 proc. komunikacji to ta, za pomocą mowy ciała. Jestem absolutnie przekonany, że w kontakcie międzyludzkim ważniejszy jest gest niż słowo. Zdarzało się panu grać przed mniej przychylną widownią? Pamięta pan najmniej komfortową sytuację? - Swego czasu wymienialiśmy refleksje z Grupą Mozarta na temat publiczności w Belgii. Mieliśmy takie samo wrażenie. To naród, który nie wyraża swoich emocji. Podczas spektaklów nie ma momentów, w których ludzie nagle wybuchają śmiechem. Owszem, klaskają, są bisy, ale dopiero po spektaklu dowiadujemy się od nich, że to był rewelacyjny występ.  I wtedy, gdy nie czuje się chemii z widownią, jest mniejsza chęć i mobilizacja do gry? - Większa, bo człowiek cały czas szuka jakiegoś klucza. Spektakl jest zawsze porozumieniem stron. Jeżeli go nie ma, to cały czas poszukuję, staram się, myślę: a może bardziej w tę stronę? Jeżeli już je złapię i wiem, w którym kierunku powinienem iść,  jestem w domu. Gorzej, jeśli go nie znajdę. Wtedy cały czas kluczę. Szukanie porozumienia jest właśnie tym, co najbardziej pociąga w tym zawodzie? - To jedna z głównych rzeczy, którą w tym zawodzie lubię. To praca, którą daje się radość ludziom. Najbardziej cieszy, gdy oni się cieszą. Po to się to robi. Pamiętam, jak występowałem na Teneryfie. 2,2 tys. widzów. Plener nad brzegiem Oceanu. Gramy, zrobiła się fajna atmosfera. Zagrałem jeden bis, drugi, po trzecim nie miałem już pomysłu, co by tu dalej. Ale widzowie byli tak rozbawieni, że sami zaczęli śpiewać mi jakieś hiszpańskie piosenki. Zupełnie jakbyśmy byli na wspólnej imprezie. Takie historie zostają w sercu.  A to, że scena zawsze jest w innym miejscu? W Polsce i na świecie? - To jest wpisane w mój zawód. Norma. Całe życie gram tam, gdzie mnie zapraszają. Dziś akurat jestem w Kutnie. Właściwie każdy występ jest gdzie indziej. Był taki moment, że dostał Pan propozycję półrocznego tournée po Stanach Zjednoczonych. Wtedy się pan nie zdecydował. Jak przeczytałam w jednym z wywiadów - dla rodziny. Nie żałuje pan tej decyzji? - Nie. Powiem nawet więcej. Im człowiek jest starszy, tym bardziej ceni sobie relacje z ludźmi. Sława, kariera, pieniądze - to wszystko jest świetne. I robi wrażenie na młodym człowieku. Ale jak porozmawia się z kolegami artystami, którzy powoli kończą karierę, wszyscy mówią niemal to samo: w pewnym momencie sława staje się normalnym elementem pracy, po której chce się wrócić do swoich. Do żony, która kocha, i którą się kocha. Chce się mieć dzieci, z którymi ma się dobre relacje. I w tym momencie pojawia się pytanie: czy ja te relacje stworzyłem? Czy tylko podróżowałem, występowałem, stawałem się sławny? Czy dzieci znają mnie tylko z telewizji? A tak łatwo tego nadrobić się nie da.  Panu udało się rozgraniczyć czas pracy i ten ""domowy"". Ale mimo to często pan podróżuje. Jak można pogodzić życie artysty z życiem rodzinnym? Czy te dwa ""życia"" nie kłócą się ze sobą? - W moim przypadku sprawdził się niezwykle prosty schemat. Pewnego razu, gdy moja działalność zaczęła się pięknie rozwijać, zagrałem 26 przedstawień w miesiącu. Czyli byłem cztery dni w domu. Usiedliśmy z żoną i zaczęliśmy się zastanawiać: no fajnie, kariera się rozwija, pieniądze są, praca jest. Tylko czy o to nam chodziło? Żeby widzieć się 4 dni w miesiącu? Odpowiedź była jedna. Zrobiliśmy sobie limit. 14 dni w miesiącu pracuję, a pozostałe pół miesiąca to czas, gdy jestem na miejscu. Ten schemat funkcjonuje już kilkanaście lat i doskonale się sprawdza.  Na miejscu, czyli w Tychach. Nigdy nie myślał Pan o tym, by przeprowadzić się do większego miasta? - Tu się urodziłem, mieszkam. Tu jestem u siebie. Nie ma miesiąca, żebym nie był w Warszawie czy Krakowie. Ale mieszkać tam na stałe? Nie ma mowy. To są jednak korki, wszędzie daleko. A mieszkam w niedużym mieście, gdzie mam rodzinę, przyjaciół. I zdecydowanie wolę tę wersję. Miał pan w swoim życiu moment zwątpienia, rezygnacji? Zmęczenia podróżami? - Pewne rzeczy dzieją się samoczynnie. Po jakimś czasie rośnie liczba zajęć edukacyjnych. Prowadzę coraz więcej warsztatów, szkoleń z mowy ciała. To już jest ten moment, kiedy chcę pozostawić swoją wiedzę innym.  Jednak odnoszę wrażenie, że młodzi ludzie nie lgną do uprawiania sztuki pantomimy. Dlaczego? - Są trzy powody. Z całą pewnością to jest trudna sztuka. I mało medialna. Bardzo dobrze sprawdza się na żywo, ale bardzo źle w wersji telewizyjnej. Niestety dziś ludzie, patrząc na tego typu występy mają wrażenie, że wiedzą, co to jest pantomima. Ale dopiero, gdy oglądają na żywo, mówią: to w ogóle jest coś innego. Medialność dzisiejszego świata nie sprzyja pantomimie. To sztuka trójwymiarowa, która powinna być oglądana na żywo.  Poza tym w pantomimie bardzo mocno utrwalił się wizerunek utworzony przez Marcela Marceau. Gdy zapytamy ludzi na całym świecie jak wygląda mim, większość odpowiedziałaby: człowiek z pobieloną twarzą, brwiami namalowanymi w połowie czoła. Mnóstwo mimów przejęło ten styl. To z kolei spowodowało pewne zatrzymanie się w sztuce pantomimy. Styl Marcela Marceau był bardzo dobry, ale w jego czasach. A czasy się zmieniły. Mim w takiej postaci odstaje od obecnej rzeczywistości. W moim wizerunku pantomimy nie powielam tego stylu. Nie mam koszulek w paski, nie używam makijażu. Stworzyłem postać, która jest całkowicie neutralna. I jak widać, ludziom się to podoba.   A trzeci powód? - Jeżdżąc po różnych festiwalach na świecie, nie tylko pantomimicznych, stwierdzam, że współczesny widz jest coraz mniej cierpliwy. Objawia się to tym, ile czasu ktoś ogląda film na YouTube, zanim stwierdzi, czy jest dla niego atrakcyjny. Z upływem lat ten czas się skraca. Z każdą chwilą ubywa sekund, w których można zainteresować człowieka. Możemy powiedzieć: trudno, taki świat. Ale to powoduje spłycanie sprawy. Trudno jest dziś zbudować atmosferę, fabułę. Bo liczy się błyskawiczny efekt. Dochodzi do tego, że spektakle teatralne sprowadzają się do zbioru właśnie efektów. Jakby ktoś chciał opowiedzieć o czym dany spektakl był, uczciwie musiałby stwierdzić, że o niczym. Przez przyspieszanie medialne następuje spłycanie kultury. Gdyby dziś Dostojewski napisał ""Zbrodnię i karę"", nie wiem, czy miałby jakąkolwiek siłę przebicia. O byciu mimem zdecydował pan już w wieku 14 lat. Wtedy też dołączył pan do Teatru Pantomimy. Teraz ma pan lat… - Ho, ho. 49. Nigdy nie pomyślał pan sobie ""koniec""? Pytam o inspiracje, które wciąż musi pan odnajdywać, tworząc nowy program. - Mam za sobą 25 lat na zawodowej scenie. Nie liczę 10 lat amatorskich. I rzeczywiście, w pewnym momencie nadchodzi się moment, kiedy znów trzeba zrobić coś nowego. Wtedy pojawia się myśl: przecież wszystko już było. I to jest najtrudniejsza część mojej pracy. Przyznaję, że nie zabieram się za to z wielka ochotą. W tej chwili szykuję dużą scenkę na temat piłki nożnej. Uznałem, że nasza drużyna gra bardzo dobrze, a w przyszłym roku mamy Mistrzostwa Świata. Więc jak nie teraz, to kiedy? To chyba będzie najtrudniejsza scena w moim życiu jeśli chodzi o pracę nad jej tworzeniem. Kto jest pierwszym weryfikatorem pierwotnego kształtu scenki? - Bywa, że rozmawiam sobie z żoną, chociaż nigdy nie pokazuję jej scenek w trakcie pracy. Poznaliśmy się w Teatrze Pantomimy, więc wie, o czym mówię. Potrafi sobie to wyobrazić. Czasami coś ciekawego mi podrzuci. Proces tworzenia jest dość długi. Ale ostateczny kształt nie następuje nigdy. Scenka, jak długo jest grana, tak długo ewoluuje. I nigdy nie ma żadnej innej weryfikacji, poza premierą. Pierwszą ocenę wystawia widownia. Wyrzucił pan kiedyś z programu jakąś scenkę, bo nie śmieszyła? - Oczywiście. Nie było ich dużo. Ale pamiętam scenkę śmieszno-liryczną ""Dziecko"". Były zabawne momenty, ale na samym końcu dziecko opuszczało dom. Puenta była bardzo prawdziwa: dzieci opuszczają rodziców i idą w świat. Zakończenie okazało się być zbyt liryczne. I ile razy zagrałem tę scenkę, tyle razy, po jej zakończeniu, na nowo musiałem rozkręcać publiczność. Trzeba było z niej zrezygnować. Pana znajomi oczekują, że będzie pan ich rozbawiał podczas wspólnych spotkań? - Raczej nie. Jestem osobą, która lubi sobie pożartować, ale wbrew pozorom na co dzień nie robię tego ruchem. Zwyczajnie, jak każdy normalny człowiek, opowiadam kawały.  Ale jest też liryczna osobowość Ireneusza Krosnego, którą widać chociażby po wspomnianej przez pana scence ""Dziecko"". Która na co dzień przeważa? - Zdecydowanie humorystyczna. Ale im jestem starszy, tym częściej patrzę na świat refleksyjnie. Zaczynam zastanawiać się nad procesami społecznymi. Na początku człowiek bierze życie takim, jakie jest. A później zastanawia się: dlaczego takie jest? I ja jestem już na tym drugim etapie. Nie chciał pan nigdy pokierować swoich kroków w kierunku scenek opisujących rzeczywistość polityczną? - Nie. Pantomima się do tego nie nadaje. To sztuka, która dobrze opowiada o emocjach. Polityka musi odwoływać się do konkretnych słów. Próba robienia pantomimy politycznej jest skazana na porażkę. To ślepy zaułek. Studiował pan na wydziale teologii na KUL-u. Był już pan wtedy mimem. To przedziwna mieszanka zainteresowań. - Tak może się wydawać. Ale wtedy to była jedyna niesocjalistyczna uczelnia w Polsce. Poza tym działała tam scena plastyczna Leszka Mądzika, która jest tam do dziś. To był teatr, który miał wtedy najwięcej tournée zagranicznych. Miałem okazję poznać jego twórcę, gdy był na występach w Tychach. I tak zrodziła się u mnie myśl, że trzeba by stworzyć scenę pantomimy na KUL-u. Teatr założyłem na pierwszym roku studiów. Ale potrzebowałem wyszkolonych ludzi. Problem pojawił się, gdy po trzech latach nauki moi aktorzy się porozjeżdżali. Mogłem przyjąć nowych, ale znów, jako teatr, byłbym na początku drogi. Dlatego po trzech latach działalności studenckiej stwierdziłem, że interesuje mnie zawodowstwo. Założyłem Teatr Jednego Mima, który funkcjonuje do dziś. Teologia była zatem jedynie dodatkiem? Pretekstem do studiowania na KUL-u i do stworzenia teatru? - Nie tylko. Nie mogłem pójść na studia pantomimy, bo takich nie było i nie ma. Szkoła teatralna nie wchodziła w grę, bo gdy byłem maturzystą, z zakresu pantomimy byłem dużo dalej, niż studenci, uczący się w takiej szkole. Poza tym była we mnie chęć poznania samej teologii. Wychowałem się w rodzinie katolickiej. Przed maturą miałem okres głębokich wątpliwości. Zainteresowałem się buddyzmem. Zacząłem czytać książki o religiach Wschodu. Tuż przed maturą rozpoczął się w moim życiu świadomy powrót w kierunku Kościoła. Z pewnym zrozumieniem tego, że nic nie rozumiem. Więc z jednej strony poszukiwałem tego zrozumienia na teologii, a z drugiej - myślałem o założeniu teatru. Wielu ludziom wydaje się, że człowiek występujący na polskiej scenie kabaretowej jest liberałem. Pan zdaje się być przeciwieństwem tego stwierdzenia. - Nie tylko ja. Wśród kabareciarzy są wszystkie opcje światopoglądów polityczno-moralnych. Nie odnoszę wrażenia, żeby to powodowało złe stosunki między nami. Jest wolność i każdy ma prawo reprezentować taką opcję, jaką chcę. Dzisiejsza scena kabaretowa jest lepsza czy gorsza niż kiedyś?  - W czasach PRL-u kabaret miał niezwykłą łatwość docierania do widza. Była jednolitość w ocenie rzeczywistości i jasność, że władza komunistyczna jest zła, a Związek Radziecki ciemięży. Więc każda sugestia i podtekst polityczny był natychmiast odczytywany i popierany przez widownię. To było ogromne ułatwienie. Dziś kabaret ma wiele twarzy. Nie będę mówił o nazwiskach, by kolegów nie urazić, ale mam wrażenie, że dominuje kabaret bardzo ludyczny. Zamiast puenty można kilka razy zakląć i już widownia się śmieje. Owszem, mamy też kabarety bardzo ambitne, które stoją na wysoki m poziomie. Dla których to nie tylko zabawa i żart, ale możliwość przekazania widzowi konkretnej myśli. Ale tych jest mniej. W tej chwili mamy pełne spektrum. Czasami też kabaret, który mógłby się jeszcze trochę podciągnąć na uboczu, zbyt szybko załapuje się na większe produkcje.  Może te młode kabarety porywają się na większą scenę, ponieważ wymagania widzów są mniejsze niż kiedyś? - Rzeczywiście gdzieś nam się gubi ta głębia. Być może trzeba mocno przyjrzeć się szkolnictwu i zastanowić się, czemu nasze społeczeństwo tak bardzo lubi uproszczenia? Myśli pan o tym, że fajnie byłoby mieć następców? - Paru uczniów już mam. Znaleźli się tacy, którzy załapali bakcyla i rzeczywiście nie potrafią się z nim rozstać. Ale nie prowadzę w tej chwili żadnych stałych kursów. Czy kiedyś do tego dojdzie? Nie wiem. Zobaczymy, co przyniesie życie. Może za kilkanaście, kilkadziesiąt lat, wśród pretendujących do miana mima będzie się słyszeć: to jest styl Ireneusza Krosnego, którym powinniśmy się inspirować. - Wszystko zostawiam historii. Być może zostanie po mnie jakaś spuścizna. Ale w tej chwili kompletnie się tym nie zajmuję. To jest temat przyszłych pokoleń. Cieszę się, że dałem ludziom radość w życiu i chwilę pogody ducha. To jest dla mnie najcenniejsze."
http://wiadomosci.wp.pl/andrzej-melak-o-poprzedniej-wladzy-mogliby-rzadzic-na-podworku-nie-panstwem-6110410494998657a,"Andrzej Melak o poprzedniej władzy: mogliby rządzić na podwórku, nie państwem - Prawda o Smoleńsku, tak jak o Katyniu, będzie brutalna, będzie bolała, ale będzie tym, co pozwoli Polakom żyć spokojnie - powiedział w dniu obchodów 7 rocznicy katastrofy smoleńskiej poseł Prawa i Sprawiedliwości i prezes Komitetu Katyńskiego Andrzej Melak. W poniedziałek w programie ""Gość Poranka"" TVP Info Melak powiedział, że w związku z katastrofą smoleńską pojawia się coraz więcej pytań. Jak zaznaczył, na część z nich Polacy mają już odpowiedź, ale ""na wiele jeszcze oczekujemy"". Zdaniem posła PiS najważniejsze pytanie brzmi: - Jak w XXI wieku mogło zdażyć się coś takiego w Polsce, która miała wszelkie służby?  - Okazało się, że to był domek z kart, który runął - ocenił Melak ówczesną kondycję Polski. Jego rząd z tamtego okresu określił z kolei jako ""tchórzy, niedorosłych, by rządzić krajem"". - Mogliby rządzić na podwórku, nie państwem - zaznaczył. Zapytał jednocześnie, gdzie tamten rząd uczył się historii. Powinien bowiem wiedzieć, jak mówił Melak, że Rosja to kraj, któremu nigdy nie wolno zaufać i trzeba być ostrożnym. Jak dodał poseł PiS, Rosja zrywa pakty i układy, kiedy jest jej to strategicznie potrzebne.  Zdaniem Melaka nie można wierzyć Rosjanom, którzy wypierają się odpowiedzialności za zbrodnie katyńskie. - Rosja dziedziczy po Związku Radzieckim. (...) Wszelkie atrybuty władzy są te same. Nie ma NKWD i nazistów. Zbrodniarzy powinniśmy nazywać po imieniu - Rosjanie i Niemcy - podkreślił. - Rosjanie są mistrzami intrygi, Niemcy bronią swojej racji. Polacy tego nie robili - dodał Melak.  Jak zaznaczył, nadal ma nadzieję na znalezienie odpowiedzi na pytania dot. katastrofy smoleńskiej. - Prawda nas wyzwoli. Myślę, że takie wyzwolenie nadejdzie - stwierdził. Jak mówił, Polacy znajdą spokój, kiedy poznają przyczyny śmierci prezydenta Lecha Kaczyńskiego i elity narodu.  Na koniec podkreślił, że Rosjanie chcą zakrzyczeć to, co się wydarzyło w Katyniu i w Smoleńsku. - Odzywa się na naszych oczach imerializm rosyjski - dodał Melak.  Źródło: TVP Info"
http://wiadomosci.wp.pl/lider-kapeli-grajacej-na-wiecach-kod-oskarzony-o-handel-kobietami-6110422102255745a,"Lider kapeli grającej na wiecach KOD oskarżony o handel kobietami Konradowi M., założycielowi zespołu, który odpowiada za oprawę muzyczną protestów Komitetu Obrony Demokracji, postawiono poważne zarzuty. Mężczyzna miał m.in. stworzyć grupę handlującą ludźmi lub kierować nią.  O sprawie pisze „Rzeczpospolita”. Konradowi K., poza stworzeniem czy kierowaniem związkiem przestępczym, zarzuca się też ograniczanie wolności innego człowieka i czerpanie korzyści z uprawiania prostytucji przez inną osobę.  Poza nim o handel kobietami i czerpanie z tego korzyści majątkowych oskarżonych jest jeszcze 14 osób. Konrad K. jest jednak jednym z głównych oskarżonych. Sprawa z wyłączeniem jawności toczy się w Sądzie Okręgowym w Krakowie od ponad sześciu lat. Jak poinformowała prokuratura, członkowie grupy wykorzystywali trudną sytuację materialną kobiet, werbowali je do pracy i przekazywali do nocnych klubów we Włoszech i Grecji.  Co wiadomo o Konradzie M.?  Lider zespołu nie pełni oficjalnie żadnej funkcji w KOD. Sympatycy Komitetu znają go jednak dobrze. Na manifestacjach pojawia się z charakterystycznymi pomarańczowymi elementami garderoby. 
Kapela, którą zarządza Konrad M., składa się z 40 członków, z czego 70 proc. stanowią kobiety. Jak twierdzi Konrad M., one wiedzą o oskarżeniach wobec lidera zespołu.  Okazuje się, że oskarżony nie jest szczególnie przejęty sprawą. - W KOD temat pojawił się ponad rok temu i nikogo – z liderami ruchu na czele – nie podniecił niezdrowo. Rozdęta do granic wytrzymałości historia, którą »ziobrowe« służby próbowały poprawić swoje statystyki w latach 2005–2007, nie wytrzymała próby czasu i zderzenia z faktami – tak Konrad M. 26 marca napisał w mediach społecznościowych. Co więcej, zadeklarował, że nie będzie chował się w cieniu, czego oczekują jego oponenci.  Uniewinnienie, ewentualnie zawieszenie Konrad M. przez rok przebywał w areszcie wydobywczym. Jak zaznaczył, choć na niego naciskano, nie przyznał się do winy. – Wyszedłem za kaucją, miałem dozór, zabrano mi paszport, ale niemal wszystko zostało mi zwrócone i mogę swobodnie podróżować po świecie – powiedział. – Zawsze powtarzam, że wiem, jak było naprawdę. Przecież to mogłoby być nawet dożywocie, bo handel ludźmi jest zbrodnią. Zresztą to ogromnie hańbiący zarzut. Jedyne uczciwe rozstrzygnięcie, poza wyrokiem uniewinniającym, to – w tych czasach i przy mojej obecnej działalności – wyrok w zawieszeniu – dodał.  Co na to KOD? Mateusz Kijowski nie skomentował sprawy, tłumacząc to brakiem czasu. Głos zabrała jednak Magdalena Filiks z zarządu KOD. – Uznaję zasadę domniemania niewinności. Dopóki nie jest skazany, to nie będę tego oceniała. Natomiast to, o co został oskarżony, jest dla mnie szokujące, niesmaczne i przerażające – podkreśliła.  Wyrok w sprawie miał zapaść w styczniu. Termin został jednak przesunięty. 21 i 24 kwietnia w procesie M. mają się odbyć mowy końcowe, następnie ma zostać ogłoszony wyrok. Inna afera wokół KOD O Komitecie Obrony Demokracji było głośno nie tylko ze wzglęgu na jego działaność, ale również ze względu na osobę lidera organizacji. Do opinii publicznej dotarły informacje, że Mateusz Kijowski nie płaci alimetnów. Pisaliśmy o tej sprawie, ujawniliśmy też dowody na to, że Kijowski nie przekazuje pieniędzy swoim dzieciom. Burza po publikacji WP o alimentach Kijowskiego. Głos zabrał lider KOD-u. Ujawniamy nowe dowodyMateusz Kijowski wciąż nie płaci alimentów. Ma już ponad 220 tys. długu To nie wszystko. Kijowski ""zasłynął"" również z tzw. afery fakturowej. Mateusz Kijowski wystawił dwie dodatkowe faktury? Mamy oświadczenie skarbnika zarząduKijowski w oświadczeniu: jak ktoś chce coś ukraść, to nie wystawia faktury Źródło: ""Rzeczpospolita"""
http://wiadomosci.wp.pl/drozdzowki-wracaja-do-szkol-6110266299770497a,"Drożdżówki wracają do szkół  Ministerstwo Zdrowia zdecydowało się na ""poszerzenie oferty żywieniowej"" w szkołach. Do sklepików szkolnych wrócą m.in. słodkie bułki.  Ministerstwo Zdrowia opublikowało w sobotę na Twitterze informacje na temat poszerzenia oferty żywieniowej w sklepikach szkolnych. Dzieci już wkrótce będą mogły kupić kanapki z różnego rodzaju pieczywa i niektóre wyroby cukiernicze. ""To racjonalizacja obowiązujących wcześniej przepisów"" czytamy na stronie ministerstwa.  Wszystkie produkty, które zostaną przywrócone na półki szkolnych sklepików będą musiały wcześniej przejść odpowiednie testy zawartości cukru, tłuszczu i soli. 
Według sondażu ""Jadłospis ucznia"" przeprowadzonego w ubiegłym roku, to właśnie drożdżówki są ulubioną przekąską polskich uczniów. Wybiera je aż 51 procent dzieci."
http://wiadomosci.wp.pl/to-zdjecie-robi-furore-w-sieci-internauci-sa-wzruszeni-6110252964690049a,"To zdjęcie robi furorę w sieci. Internauci są wzruszeni  Złamał przepisy, żeby pomóc starszej pani. Mieszkanka Nowej Soli uchwyciła ten moment na zdjęciu, które podbiło serca internautów.  W sobotę na  Facebooku pojawiło się zdjęcie, które wywołało falę podziwu wśród internautów. Opublikowana na stronie ""Spotted: Nowa Sól"" fotografia przedstawia mężczyznę przeprowadzającego przez ulicę starszą panią. 
Nie byłoby w tym nic niezwykłego, gdyby nie fakt, że kierowca wstrzymał ruch w centrum miasta, aby przeprowadzić kobietę, która miała problem z przejściem przez jezdnię.  ""Dzień dobry. Chciałabym się podzielić miłą sytuacją, jaka miała miejsce w centrum miasta. Wielki szacunek dla kierowcy jadącego przede mną-ujrzawszy starszą Panią, mającą problem z prześciem przez pasy,wysiadł i przeprowadził przez drogę. Zachowanie godne naśladowania. Oby więcej takich ludzi na drogach."" Napisała internautka o pseudonimie ""J"", która wysłała zdjęcie na oficjalny fanpage ""Spotted: Nowa Sól"".  ""Wiara w człowieka w takich chwilach wraca"", ""Brawo!"", ""Wielki szacunek!"" piszą zachwyceni internauci. W jednym z komentarzy ujawnił się sam bohater zdjęcia- Jakub Przytomski. ""Myślę, że każdy by tak postąpił nawet wstrzymując ruch na minutkę"" napisał skromnie."
http://wiadomosci.wp.pl/wyzywaly-ja-i-popychaly-bo-slabo-mowila-po-angielsku-atak-na-56-letnia-polke-6110223281755777a,"Wyzywały ją i popychały, bo słabo mówiła po angielsku. Atak na 56-letnią Polkę  Grupa nastoletnich dziewczyn wyzywała i popychała 56-letnią Polkę. Wszystko działo się na oczach wnuczek kobiety.  Do ataku doszło w ubiegły wtorek po południu, na dużym skrzyżowaniu w Birmingham (Newhall Street i Lionel Street). 
Danuta Podwysocka szła chodnikiem z dwiema wnuczkami w wieku 3 i 6 lat. Chciała ominąć grupę  dziewcząt, łamanym angielskim poprosiła, by ustąpiły jej  miejsca.  Nastolatki zaczęły wyzywać kobietę i wyśmiewać jej słabą znajomość języka angielskiego. Po chwili doszło do rękoczynów, dziewczyny popychały 56-latkę, która w końcu upadła na ziemię. Na szczęście jej zdrowiu nie zagraża niebezpieczeństwo.  Córka pani Danuty- Marta Alladaye zawiadomiła policję. Funkcjonariusze poinformowali pobliską szkołę, do której najprawdopodobniej uczęszczały dziewczyny. Dyrekcja wydała jedynie krótki komunikat, z którego wynika, że przypadek będzie wyjaśniany.  Policjanci z komendy West Midlands apelują do wszystkich świadków zdarzenia. Proszą o przekazanie, jakichkolwiek informacji na temat ataku."
http://wiadomosci.wp.pl/nocleg-w-kabinie-ciezarowki-zabroniony-kary-beda-ogromne-6110207627880065a,"Nocleg w kabinie ciężarówki zabroniony. Kary będą ogromne  Już niedługo kierowcy nie będą mogli spać w kabinie ciężarówki na terenie Niemiec. Każda godzina odpoczynku będzie kosztować ich kilkaset złotych.  31 marca niemiecki parlament poinformował o zakazie spędzania 45-godzinnego odpoczynku w kabinie ciężarówki. ""Spędzanie regularnych tygodniowych odpoczynków w kabinie pojazdu ciężarowego jest w Niemczech zakazane"" czytamy w oficjalnym komunikacie zamieszczonym na stronie Socjaldemokratycznej Partii Niemiec.  Niemieckie władze zapewniają, że przy autostradach będą prowadzone efektywne kontrole, w które zaangażowana zostanie nie tylko policja, ale także Urząd Celny, urzędy pracy i Federalny Urząd Transportu Towarowego.  Zmianę w przepisach tłumaczą, katastrofalnymi warunkami, jakie panują na zjazdach przy autostradach. ""Wiele parkingów jest całkowicie przepełnionych. Kierowcy ciężarówek tygodniami koczują w nieludzkich warunkach w pojazdach i między nimi."" Związek pracodawców Transport i Logistyka Polska przypuszcza, że przepisy wejdą w życie dzień po publikacji nowelizacji ustawy, czyli w ciągu najbliższych dwóch tygodni. Najprawdopodobniej mandaty za nocleg w kabinie wyniosę 60 euro za każdą godzinę odpoczynku w przypadku kierowcy i 180 euro w przypadku przedsiębiorcy."
http://wiadomosci.wp.pl/bedzie-referendum-ws-reformy-edukacji-znp-zebralo-ponad-600-tys-podpisow-6110206156281985a,"Będzie referendum ws. reformy edukacji. ZNP zebrało ponad 600 tys. podpisów - Fizyczne w siedzibie Sztabu Krajowego ZNP mamy już ponad 600 tys. podpisów, ale to nie jest wszystko, czego się spodziewamy. Od kilku organizacji wiemy, że zbierali podpisy do dziś włącznie i przekażą je nam w poniedziałek - mówi w rozmowie z Wirtualną Polską rzecznik prasowy Związku Nauczycielstwa Polskiego Magdalena Kaszulanis. Na początku lutego tego roku ZNP wystąpił z inicjatywą przeprowadzenia ogólnokrajowego referendum z inicjatywy obywateli w sprawie reformy edukacji pod hasłem ""Referendum szkolne"". Przeciwnicy reformy musieli zebrać 500 tys. podpisów - to ustawowe minimum. - Podpisy zbieraliśmy w ciągu dwóch zimowych miesięcy. Nie było łatwo. W lutym, podczas zbiórek ulicznych, zamarzały nam długopisy. To był ciężki okres, ale udało się. W trakcie akcji spotykaliśmy się z dużym poparciem osób, które składały podpisy pod wnioskiem - opowiada Kaszulanis. - Ludzie, kiedy widzieli logo referendum mówili: wiemy o co chodzi, chcemy się podpisać. Bardzo często ustawiały się też kolejki do osób zbierających podpisy. Spotykaliśmy się ze wsparciem. Incydenty, kiedy ktoś był przeciwko referendum, można policzyć na palcach jednej ręki. Takie osoby niechęć złożenia podpisu najczęściej argumentowały tym, że są za likwidacją gimnazjów - mówi i dodaje, że zdarzały się osoby, które zmieniły zdanie. - Wyjaśnialiśmy, że referendum nie jest ani za, ani przeciw likwidacji gimnazjów. Dotyczy całej reformy. Magdalena Kaszulanis zapowiada, że Związek do świąt wielkanocnych chce zliczyć i zapakować wszystkie arkusze z podpisami. - W pierwszym możliwym terminie po świętach zaniesiemy je do Marszałka Sejmu. Konkretnego terminu jeszcze nie ustaliliśmy, ale chcemy zrobić to jak najszybciej - dodaje. Po złożeniu podpisów w Sejmie od Marszałka będzie zależało, kiedy referendum zostanie przeprowadzone. Nie ma określonego czasu, w którym marszałek ma obowiązek zająć się obywatelskim referendum. W referendum pytanie ma brzmieć: Czy jest Pani/Pan przeciw reformie edukacji, którą rząd wprowadza od 1 września 2017 roku? Przeciwko reformie edukacji ZNP zorganizowało także strajk nauczycieli, który odbył się  31 marca.  Na jeden dzień od tablic odeszli nauczyciele z 37 proc. placówek.  - W praktyce jeszcze nic takiego się nie stało, co byłoby nieodwracalne. Nastąpi to wówczas, gdy samorządy zaczną wyburzać, albo modernizować klasy, albo gdy rozpocznie się nowy rok szkolny. Ale do tego momentu mamy jeszcze pięć miesięcy. To mnóstwo czasu na to, by pokazać, że mamy odmienne zdanie w tej sprawie. Jeden z samorządowców powiedział: ""podjęliśmy uchwałę. Zajęło nam to półtorej godziny. W półtorej godziny można także podjąć uchwałę, która przywraca stan pierwotny"" - mówił w rozmowie z Wirtualną Polską Sławomir Broniarz."
http://wiadomosci.wp.pl/policyjny-poscig-za-pijanym-kierowca-mercedesa-6110054844901505a,"Policyjny pościg za pijanym kierowcą mercedesa Pościg jak z filmów akcji miał miejsce w sobotę na drodze z Gniezna do Poznania. 35-letni mężczyzna nie zatrzymał się do policyjnej kontroli i zaczął uciekać. Po drodze staranował cztery radiowozy. Policjantom udało się zatrzymać go dopiero 50 km dalej. Okazało się, że był pod wpływem alkoholu - informuje Polsat News. 35-letni kierowca uciekał swoim mercedesem przed policją przez ponad 50 kilometrów. Pościg rozpoczął się w Gnieźnie, gdzie policja otrzymała zgłoszenie od kobiety, która poprosiła o sprawdzenie kierowcy srebrnego mercedesa. Wydawało jej się, że kierowca może być pijany i stanowić zagrożenie dla innych poruszających się pojazdów. 35-latek na widok radiowozu zaczął uciekać w kierunku Wrześni, a nastęnie na Poznań. Po drodze, przy próbach zatrzymania pojazdu staranował dwa radiowozy. Kierowca cały czas zajeżdżał drogę ścigającym go radiowozom. Policjanci ostatecznie podjęli decyzję o użyciu radiowozu jako środka przymusu i zepchnęli auto  z drogi blokując tym samym jego dalszą ucieczkę. W akcji uszkodzone zostały kolejne dwa radiowozy. Okazało się, że mężczyzna to miszkaniec Inowrocłąwia. Miał 0,46 promila alkoholu w organizmie. Odpowie za stworzenie zagrożenia katastrofy w ruchu drogowym i czynnej napaści na funkcjonariuszy."
http://wiadomosci.wp.pl/odnaleziono-cialo-szostej-ofiary-katastrofy-w-swiebodzicach-6109927215003777a,"Odnaleziono ciało szóstej ofiary katastrofy w Świebodzicach  Ratownicy podali oficjalną informację o szóstej śmiertelnej ofierze katastrofy w Świebodzicach.  Ratownicy odnaleźli ciało szóstej ofiary katastrofy w Świebodzicach. Najprawdopodobniej jest to 54-letni mężczyzna, mieszkaniec kamienicy, którego żona została uratowana.  Mężczyzna od rana był poszukiwany przez strażaków.  Nikt nie jest w stanie podać dokładnej liczby osób, które dziś rano znajdowały się w budynku, dlatego akcja ratunkowa będzie trwała jeszcze kilka godzin. Na ten moment wiadomo o 6 ofiarach śmiertelnych. Wśród zabitych było dwoje dzieci.  Do miasta dotarła premier Beata Szydło. Na miejscu pracuje ponad 160 strażaków."
http://wiadomosci.wp.pl/tak-teraz-wyglada-miejsce-katastrofy-smolenskiej-6110438867503233g,NA
http://wiadomosci.wp.pl/tylko-w-wp-jak-politycy-lamia-procedury-dotyczace-lotow-drugi-smolensk-to-kwestia-czasu-6110329481967233a,"Tylko w WP. Jak politycy łamią procedury dotyczące lotów. „Drugi Smoleńsk to kwestia czasu” Beata Szydło i Radosław Sikorski lądowali na granicy procedur, a Tomasz Siemoniak jako szef MON zabrał Donalda Tuska na pokład wojskowej Casy, łamiąc instrukcję HEAD – ustaliła Wirtualna Polska. Z dokumentu, do którego dotarliśmy, wynika też, że już rok po Smoleńsku 59 lotów – w tym z prezydentem i premierem - zgodnie z prawem nie powinno się odbyć. -Drugi Smoleńsk to kwestia czasu – przyznają w MON. 2012 rok. W Gdyni jest słoneczny dzień. W stoczni marynarki wojennej panuje podniosła atmosfera. W uroczystości podpisania umów na budowę nowych okrętów biorą udział premier Donald Tusk i Tomasz Siemoniak. Tusk, który ma tego dnia lecieć do stolicy samolotem rejsowym, podchodzi do ministra obrony. – Jak wracasz do Warszawy? – rzuca. – Casą – pada odpowiedź. Według informacji Wirtualnej Polski był to pierwszy przypadek lotu samolotem Casa z szefem rządu na pokładzie, który odbył się ze złamaniem procedur. Obecnie -  jak ujawniła WP  - z tych wojskowych maszyn korzystają Andrzej Duda i Beata Szydło. Zgodnie z prawem premier (podobnie jak prezydent oraz marszałkowie Sejmu i Senatu) nie jest zwykłym pasażerem, którego można zabrać na pokład samolotu, jeśli jest wolne miejsce. Lot z udziałem jednej z czterech najważniejszych osób w państwie zyskuje tzw. status HEAD i jest obwarowany przepisami zawartymi w instrukcji wydawanej przez ministra obrony.  - Premier nie miał prawa wsiąść do tego samolotu. Casy nie było na liście statków powietrznych, które były wtedy dopuszczone do lotów HEAD – mówi WP informator, który zna szczegóły dotyczące lotu Donalda Tuska. - Po tej sytuacji musieliśmy działać błyskawicznie. Do instrukcji procedur została wprowadzona poprawka, która umożliwiała wykorzystywania samolotów Casa do lotów o statusie HEAD– relacjonuje nasz rozmówca. - Trzeba było działać już po fakcie. Baliśmy się, że to wypłynie i media nas zjedzą. Na szczęście nikt na to nie wpadł – dodaje. Siemoniak pytany przez nas o sprawę potwierdza, że zabrał Tuska na pokład Casy. Były szef MON zastrzega, że nie pamięta, jak to wyglądało od strony proceduralnej, bo minęło już kilka lat. - Wracałem do Warszawy i premier się dołączył. BOR się na to zgodził, nie było głębszej dyskusji – tłumaczy polityk PO.   Beata Szydło ląduje w tajemnicy przed BOR Do głębszej dyskusji doszło za to Biurze Ochrony Rządu po tym, gdy ranna po wypadku w Oświęcimiu 10 lutego Beata Szydło była transportowana śmigłowcem lotniczego pogotowia do Warszawy. Maszyna z szefową rządu miała międzylądowanie w Kielcach, by dotankować paliwo. 
Oficer BOR: - Analizowaliśmy tę sytuację. Nie dotarła do nas z wyprzedzeniem informacja, że premier ma lądować w Kielcach. Nie mieliśmy nawet szans, by spróbować zabezpieczyć lądowisko. Nie było tam ani jednego borowca. To jawne złamanie procedur. Dopiero w Warszawie, przy szpitalu, wszystko było jak trzeba – mówi inny funkcjonariusz. Służby prasowe BOR nie odpowiedziały nam na wysłane w piątek pytania dotyczące lądowania w Kielcach. Rzecznik rządu Rafał Bochenek pytany przez WP o sprawę przekonuje, że  „wszystko odbyło się zgodnie z procedurami”.  Pilot wojskowego śmigłowca, który latał z politykami, podkreśla, że przepisy były ściśle przestrzegane w 2010 roku, po katastrofie w Smoleńsku.  – Pojawiła się wtedy procedura o kierowniku miejsca lądowania. Była przestrzegana nawet, gdy śmigłowiec miał lądować na sprawdzonym lądowisku przy rezydencji prezydenckiej na Helu. Musieliśmy tam wysyłać naszego człowieka – zaznacza. Łamanie procedur przez rząd PO-PSL. 59 lotów niezgodnie z prawem Do weryfikacji procedur bezpieczeństwa w lotach doszło po katastrofie smoleńskiej.  Badająca jej przyczyny komisja Jerzego Millera wytknęła dziesiątki przykładów nieprawidłowości. Jeden z zarzutów postawionych w raporcie szefa MSWiA polegał na zbyt późnym składaniu zamówień na loty przez uprawnione do tego kancelarie (prezydenta, premiera, Sejmu i Senatu). Na problem wskazywał też niejawny dokument NIK z przeprowadzonej po katastrofie kontroli. Wynika z niego, że problemy z przepływem informacji między instytucjami przygotowującymi lot były na porządku dziennym. Z dokumentu, do którego dotarliśmy, wynika, że procedury dotyczące lotów VIP-ów były powszechnie łamane już w 2011 roku. W piśmie sygnowanym przez ówczesnego Dowódcę Sił Powietrznych gen. Lecha Majewskiego skierowanym do szefa MON Tomasza Siemoniaka znalazła się informacja, że tylko w ciągu trzech miesięcy 2011 roku aż 59 lotów w ogóle nie powinno się odbyć.  „W związku z powyższym proszę pana ministra o interwencję” – pisał gen. Majewski, zaznaczając, że zamówienia składane z niedochowaniem wskazanych w instrukcji HEAD terminów „nie powinny być realizowane” Loty o których mowa były zamawiane m.in. przez kancelarię prezydenta, premiera, Sejmu, Senatu i MON. Przykład? Nie powinno dojść do lotu Bronisława Komorowskiego z Warszawy do Budapesztu w 2011 roku. Kancelaria zamówiła samolot cztery dni przed wizytą głowy państwa na Węgrzech, a powinna to zrobić z 15-dniowym wyprzedzeniem.  Również premier Tusk nie powinien w tym samym roku polecieć do Kijowa na spotkanie z ukraińskim prezydentem Wiktorem Janukowyczem, bo zamówienie na lot zostało wysłane sześć zamiast 15 dni przed wizytą.  W innym dokumencie Szef Szkolenia Sił Powietrznych gen. Stefan Rutkowski zwraca uwagę, że zbyt późne zamawianie samolotów „może spowodować brak możliwości należytego przygotowania się załóg do lotów”. Współpracownik gen. Majewskiego: - Chodziło o to, by wstrząsnąć politykami. Jak się za często jeździ na pomarańczowym świetle, to według prawa wielkich liczb w końcu następuje zderzenie z ziemią, brzozą, albo topolą. Ówczesny szef MON pytany przez WP odpowiada: - Pamiętam to pismo. Bardzo cenię gen. Majewskiego, ale to ogromny służbista.
Zdaniem Siemoniaka sytuacja ze zbyt późnymi zamówieniami  lotów się „poprawiła” po tym, jak Dowódca Sił Powietrznych kilka razy odmówił wykonania lotów Kancelarii Sejmu i Senatu. „Politycy traktują nas jak taksówki”  Innego zdania są rozmówcy Wirtualnej Polski. - Łamanie tych procedur jest nagminne. Było tak za poprzedniego rządu i jest teraz – mówi nasz informator z MON. - Drugi Smoleńsk to kwestia czasu – dodaje. Politycy mają też do dyspozycji wojskowe śmigłowce z I bazy lotnictwa transportowego w Warszawie, a także dwa wyczarterowane od LOT-u samoloty Embraer, w których latają cywilne załogi. Pilot, który latał rządowymi  Embraerami, wyjaśnia w rozmowie z WP, że wybrana grupa pilotów wyznaczona do lotów z politykami ma trwające pięć dni dyżury. – Możemy być w domu, ale musimy być pod telefonem. Dzwonią często w ostatniej chwili i mówią, że mamy być na lotnisku na już. Zgodnie z zasadami  powinniśmy mieć czas, by spokojnie się przygotować do lotu, ale politycy traktują nas jak taksówki. Zawsze wszystko jest na ostatnią chwilę – mówi nam pilot. Według naszych informacji  - tak, jak to miało miejsce za rządów PO-PSL - problem występuje przy zamawianiu lotów międzynarodowych. Porównaliśmy zestawienie takich lotówBeaty Szydło z wyznaczonymi przez Dowództwo Operacyjne Sił Zbrojnych terminami potrzebnymi na zdobycie zgód dyplomatycznych w poszczególnych krajach. Z porównania wynika, że loty w wielu wypadkach są dokonywane bez odpowiedniego wyprzedzenia. Tak było w przypadku lotu do Izraela, gdzie w 2016 roku odbyły się konsultacje międzyrządowe. Zamówienie na lot kancelaria premiera wysłała siedem dni przed wizytą, a trzy dni przed wylotem dokonano w nim zmian. Zgodnie z wymogami lot do Izraela powinien być zamówiony dziewięc dni wcześniej. Z naruszeniem tych terminów były też zamawiane loty przed wizytami Beaty Szydło w Rumunii, Wielkiej Brytanii  i na Malcie. Rzecznik rządu Rafał Bochenek pytany przez WP o późne zamówienia lotów podkreśla, że wszystkie loty odbywają się zgodnie z przepisami, a w szczególności z „cywilną instrukcją HEAD”, która jest „niejawna”. - Jeżeli ma pan informacje na temat treści instrukcji, to doszło do złamania prawa – mówi Bochenek. Zgodnie z zasadami bezpieczeństwa lista pasażerów samolotu specjalnego jest zamykana 48 godzin przed startem, nie powinno się w niej dokonywać zmian. Z ustaleń WP wynika jednak, że i ta procedura jest łamana.  Oficer BOR mówi nam, że informacje spływają do Biura w ostatniej chwili. - To norma. Kancelarie dostarczają nam listy pasażerów na ostatnią chwilę, albo sobie je zmieniają. Przez to nie raz nie mamy szansy dobrze sprawdzić wszystkich pasażerów. Robimy to przy pomocy innych służb. Musimy wysłać zapytania. To trwa – tłumaczy borowiec. Były minister w rządzie PO: - Nawet kiedy prezydent leciał Embraerem można się było do niego dostać tuż przed odlotem, nie będąc wcześniej na liście, czyli ""na krzywy ryj"". Waldemar Pawlak walczy o miejsce w samolocie Dużą determinację, by dostać się na pokład rządowego Embraera wykazał  w 2011 roku Waldemar Pawlak. Ówczesny wicepremier nie miał łatwego zadania, bo jedna z najważniejszych zasad, która pojawiła się po Smoleńsku, zakazywała wspólnego lotu, by na pokładzie jednego samolotu znajdowali się m.in. prezydent z premierem, czy premier z pierwszym wicepremierem.   Z dokumentu, do którego dotarła WP, wynika, że Pawlak znalazł się na liście pasażerów. Pierwsza wersja dokumentu pochodziła z godziny 9 . W kolejnej, z godziny 15,  przy nazwisku ówczesnego lidera PSL pojawiła się gwiazdka z dopiskiem „lot samolotem Jak-40”. Po godzinie, w kolejnej wersji dokumentu, wicepremier wrócił na listę pasażerów Embraera, którym miał też lecieć Tusk. Ostatecznie został z listy odręcznie wykreślony przez pracownicę kancelarii premiera i do Kijowa poleciał Jakiem. Z politykiem PSL nie udało nam się skontaktować.  Funkcjonariusz BOR: - Sam byłem świadkiem sytuacji, gdy jeden z kolegów, który zajmuje się bezpieczeństwem lotniska na Okęciu, był wściekły, bo zauważył, że na liście startowej ma dwóch gości, którzy nie mogą razem lecieć. Nie ma jednej osoby odpowiedzialnej za sprawdzanie pod tym kątem list. Sławomir Nowak przez przypadek odbiera premierowi status HEAD Ekspert, który brał udział w pracach nad nowymi procedurami po Smoleńsku, przyznaje, że główną ich wadą jest to, że za łamanie przepisów nie przewidują żadnych konsekwencji i nie wyznaczają jednej instytucji, która odpowiadałaby za ich przestrzeganie.  - Jak tworzyliśmy te procedury, to wszyscy chcieli mieć jak największy wpływ, ale żadnej odpowiedzialności. Proponowaliśmy, by za całość organizacji lotów była odpowiedzialna jedna osoba, jak jest w Stanach, ale to nie przeszło – relacjonuje nasz rozmówca. Negatywne opinie są też wśród pilotów. - Zaczęli wprowadzać cywilne procedury w lotnictwie wojskowym i tak namieszali w procedurze przygotowania startu, że jeden z pilotów wystartował samolot Bryza na hamulcu aerodynamicznym. Całe szczęście, że silniki są na tyle mocne, że udało się oderwać od ziemi.  - To, co powstało po smoleńsku, to gnioty. Z instrukcją HEAD na czele. Pamiętam, jak instrukcja powstawała. Wysyłano tam ludzi nie mających większego pojęcia. Powpisywali rozwiązania funkcjonujące na zachodzie na szybko i bez większej refleksji – wtóruje inny pilot. O podejściu do tych przepisów świadczyć ma zamieszanie wokół instrukcji HEAD, do którego doszło w 2012 roku. Sławomir Nowak, wówczas minister transportu, w rozporządzeniu dotyczącym przestrzeni powietrznej odebrał status HEAD premierowi oraz marszałkom Sejmu i Senatu, wzbudzając popłoch w resorcie obrony. Szczęśliwie błąd został skorygowany zanim rozporządzenie weszło w życie. Nowak pytany przez WP o tamtą decyzję wyjaśnia, że to było rozporządzenie międzyresortowe. - Wychwyciliśmy ten błąd i go naprawiliśmy – podkreśla były minister transportu. Teraz za instrukcję HEAD zabrał się Antoni Macierewicz. Według informacji WP w MON już w zeszłym roku powstała nowa wersja instrukcji, ale nie została jeszcze zatwierdzona przez ministra obrony. Lądowanie na styk z Radosławem Sikorskim Sierpień 2013. Z okien wojskowego śmigłowca W-3 Sokół roztacza się uroczy widok. Na tle ciemnozielonych połaci lasu w oczy rzuca się niewielki staw. Tuż przy nim widać czerwony podłużny dach. To dworek należący do Radosława Sikorskiego. Pilot podchodzi do lądowania. Rolę lądowiska pełni trawnik przed domem.  Pilot, który latał z szefem MSZ: - Wygląda to tak - z jednej strony jest dworek Sikorskiego, z drugiej bajorko, a po bokach są drzewa. O kilka metrów od wirnika. Lądowanie w tym miejscu jest na styk. Wystarczy jeden silniejszy powiew wiatru, by doszło do tragedii. Z zestawienia lotów, do których dotarliśmy, wynika, że polityk w latach 2008-2014 startował i lądował w sumie 47 razy samolotami i śmigłowcami na lotnisku w Bydgoszczy i lądowisku w Chobielinie. 22 czerwca 2011 roku szef MSZ przyleciał rządowym samolotem z Kijowa do Bydgoszczy. Maszyna wróciła tego dnia do Warszawy. 8 września 2012 roku Embraer z politykiem na pokładzie przyleciał z Cypru do Bydgoszczy, a następnie wylądował w stolicy. Do analogicznej sytuacji doszło 20 lipca 2013 roku, gdy nadrabiając drogi Sikorski wylądował Embraerem w Bydgoszczy, po powrocie z wizyty na Majorce, a samolot odleciał potem na Okęcie.  Minister latał też na trasach krajowych. Przykładowo w maju 2011 roku samolotem Jak-40 z Bydgoszczy do Rzeszowa, a we wrześniu tego roku śmigłowcem Mi-8 z Gdyni do Bydgoszczy.  Polityk pytany przez nas o lądowania w Chobielinie oraz dlaczego wykorzystywał rządowe samoloty i śmigłowce, by latać w rodzinne strony, odpowiedział: „Jeśli chodzi o moje podróże służbowe, to zawsze stosowałem się do procedur bezpieczeństwa i zasad zdrowego rozsądku, czego najlepszym dowodem jest to, że podczas 14 lat służby publicznej w kilku rządach RP nie brałem udziału w ani jednej kolizji samochodowej lub lotniczej”. Dopytywany o cel uzasadniający lądowania w Bydgoszczy podczas podróży służbowych Sikorski nie odpowiedział. Bronisław Komorowski w kokpicie Okęcie, 2013 rok. Dreamliner dostał zgodę na start i wolno kołuje po pasie. Chwilę wcześniej do kokpitu kapitan zaprosił Bronisława Komorowskiego. Prezydent, który leci do Nowego Jorku na szczyt ONZ, usiadł tuż za załogą, na wolnym fotelu przeznaczonym dla instruktorów.  - Kapitan chciał być uprzejmy wobec prezydenta i sam go zaprosił do kokpitu, by mógł zobaczyć z tej perspektywy start samolotu. Kapitan ma do tego prawo. Ale za sterami Komorowski nie siedział – mówi Wirtualnej Polsce informator zbliżony do LOT-u.   Pilot, który lata należącym do LOT-u Dreamlinerem: – Jest zasada, że do kokpitu mogą wejść tylko członkowie załogi i osoby z licencją. Choć kapitan samolotu na jego pokładzie może zrobić wszystko, jeśli uzna, że jest to konieczne ze względu na zapewnienie bezpieczeństwa. Tylko czy obecność prezydenta w kokpicie można tak uzasadnić? Toast za życie Leszek Miller niewiele pamięta z lotu wojskowym Mi-8 z Wrocławia do Warszawy. Z drzemki obudził go hałas spadającej do lasu maszyny. Był 4 grudnia 2003 roku. Godzina 18.30. Z powodu oblodzenia awarii uległy oba silniki. Premiera uratował wtedy genialny manewr pilota. Choć można też spotkać opinie, że wypadek był wynikiem łamania procedur i zapowiedzią Smoleńska.  Od tamtej pory załoga i pasażerowie tego lotu spotykają się raz w roku. – Zawsze  4 grudnia o 18.30. Dziękujemy pilotowowi, że nas uratował – mówi Miller. I dodaje: - Pijemy wódkę, wino. Wznosimy toast za życie."
http://wiadomosci.wp.pl/tylko-w-wp-jak-politycy-lamia-procedury-dotyczace-lotow-drugi-smolensk-to-kwestia-czasu-6110238811347073a,"Tylko w WP. Jak politycy łamią procedury dotyczące lotów. „Drugi Smoleńsk to kwestia czasu” Beata Szydło i Radosław Sikorski lądowali na granicy procedur, a Tomasz Siemoniak jako szef MON zabrał Donalda Tuska na pokład wojskowej Casy, łamiąc instrukcję HEAD – ustaliła Wirtualna Polska. Z dokumentu, do którego dotarliśmy, wynika też, że już rok po Smoleńsku 59 lotów – w tym z prezydentem i premierem - zgodnie z prawem nie powinno się odbyć. Więcej szczegółów jutro w WP. Sierpień 2013. Z okna wojskowego śmigłowca W-3 Sokół roztacza się uroczy widok. Na tle ciemnozielonych połaci lasu w oczy rzuca się niewielki staw. Tuż przy nim widać czerwony podłużny dach. To dworek należący do Radosława Sikorskiego., Pilot podchodzi do lądowania. Rolę lądowiska pełni trawnik przed domem.  Pilot, który latał z szefem MSZ: - Wygląda to tak - z jednej strony jest dworek Sikorskiego, z drugiej bajorko, a po bokach są drzewa. O kilka metrów od wirnika. Lądowanie w tym miejscu jest na styk. Wystarczy jeden silniejszy powiew wiatru, by doszło do tragedii. Z zestawienia lotów, do których dotarliśmy, wynika, że Sikorski w latach 2008-2014 startował i lądował w sumie 47 razy samolotami i śmigłowcami na lotnisku w Bydgoszczy i lądowisku w Chobielinie. 22 czerwca 2011 roku szef MSZ przyleciał rządowym  samolotem z Kijowa do Bydgoszczy. Maszyna wróciła tego dnia do Warszawy. 8 września 2012 roku Embraer z politykiem na pokładzie przyleciał z Cypru do Bydgoszczy, a następnie wylądował w stolicy. Do analogicznej sytuacji doszło 20 lipca 2013 roku, gdy nadrabiając drogi Sikorski wylądował Embraerem w Bydgoszczy, po powrocie z wizyty na Majorce, a samolot odleciał potem na Okęcie.  Polityk pytany przez o lądowania w Chobielinie oraz dlaczego wykorzystywał rządowe samoloty i śmigłowce, by latać w rodzinne strony, odpowiedział: „Jeśli chodzi o moje podróże służbowe, to zawsze stosowałem się do procedur bezpieczeństwa i zasad zdrowego rozsądku, czego najlepszym dowodem jest to, że podczas 14 lat służby publicznej w kilku rządach RP nie brałem udziału w ani jednej kolizji samochodowej lub lotniczej”. Dopytywany o cel uzasadniający lądowania w Bydgoszczy podczas podróży służbowych były marszałek Sejmu nie odpowiedział. W poniedziałek w WP więcej o lotach Radosława Sikorskiego oraz łamaniu procedur m.in. przy lotach Beaty Szydło i Donalda Tuska."
http://wiadomosci.wp.pl/jaka-bylaby-polska-gdyby-nie-smolensk-leszek-bylby-lepszy-od-jarka-6110118072219777a,"Jaka byłaby Polska, gdyby nie Smoleńsk? ""Leszek byłby lepszy od Jarka"" - Wyglądałoby to lepiej, bo Jarek by wszystkiego nie demolował. Leszek był taki, że trochę tonował tę naszą polską politykę - to jeden z wielu komentarzy ludzi, których zapytaliśmy o to, jak wyglądałaby Polska, gdyby nie katastrofa smoleńska w 2010 roku. W związku z nadchodzącą 7. rocznicą katastrofy prezydenckiego tupolewa wyruszyliśmy na ulice Warszawy, by spytać mieszkańców, jak wyobrażają sobie Polskę bez tego bolesnego wydarzenia w historii. Odpowiadali młodzi i starsi. Każdy z innymi sympatiami politycznymi. Zobaczcie, co w tej sprawie mają do powiedzenia zwykli Polacy. - Jarosław Kaczyński demoluje Polskę i zapomina o słowach brata - powiedział jeden z przechodniów, który zaznaczył, że śp. Lech Kaczyński był w polityce zupełnie innym typem człowieka, niż jego brat Jarosław. - Może nie byłoby tych 8 straconych lat, kiedy było PO? - zapytała z rozgoryczeniem przechodząca obok kobieta. - Myślę, że u władzy również byłby PiS. Byłoby spokojniej, bo nie zaczepialibyśmy Rosji, nie mielibyśmy tylu konfliktów na scenie europejskiej - zaznacza inna z zapytanych osób. - Z tej katastrofy robią bardzo dużą zadymę, a uważam, że to powinno być bardzo spokojnie przeprowadzone. Każda rocznica powinna być spokojnie uczczona, a w tej chwili robi się z tego politykę - zauważa jedna z komentujących. - Na pewno my też bylibyśmy innymi ludźmi. Podchodzili do wielu spraw inaczej - twierdzi zapytana przez nas kobieta."
http://wiadomosci.wp.pl/po-publikuje-film-o-przyczynach-katastrofy-smolenskiej-samolot-nie-mial-prawa-wystartowac-6110156405160065a,"PO publikuje film o przyczynach katastrofy smoleńskiej. „Samolot nie miał prawa wystartować” Katastrofy smoleńskiej można było uniknąć, gdyby przestrzegano procedur – mówili na konferencji prasowej w niedzielę politycy PO Marcin Kierwiński i Sławomir Neumann. Zaprezentowali również film, w którym wyróżnili wspomniane błędy proceduralne. Politycy PO na konferencji prasowej przedstawili film, w którym zaprezentowane zostały informacje dotyczące lotu od momentu startu do katastrofy. Według filmu załoga maszyny była spóźniona o 30 minut, a tylko jeden pilot znał język rosyjski. Politycy PO przypomnieli, że z czterech członków załogi tylko technik pokładowy miał ważne uprawnienia do lotów Tu-154M. Mówili też, że załoga była informowana, że z powodu mgły widzialność wynosi 400 m (podczas gdy minimum do lądowania wynosiło 1000 m - PAP). W filmie przedstawiono tezę, że pilot samolotu zbyt szybko zaczął lądowanie i zwrócono uwagę, że załoga ignorowała kilkukrotne komendy systemu TAWS, który ostrzega o zbliżaniu się do ziemi - ""terrain ahead"" (ostrzeżenie o niebezpieczeństwie) oraz ""pull up"" (nakaz rozpoczęcia wznoszenia). Szef klubu PO Sławomir Neumann podkreślił, że PO swoją konferencją chce pomóc ""dojść do prawdy o katastrofie smoleńskiej"". Poseł PO Marcin Kierwiński stwierdził, że przyczyny katastrofy smoleńskiej zostały wyjaśnione przez ""najlepszych polskich ekspertów"". W jego ocenie, zgodnie z informacjami przedstawionymi w filmie, katastrofy smoleńskiej można było uniknąć. ""Można było uniknąć w dniu 10 kwietnia, można było, tylko trzeba było stosować procedury"" – mówił. Poinformował, że zaprezentowany film opiera się na efektach pracy Komisji Badania Wypadków Lotniczych Lotnictwa Państwowego kierowanej przez Jerzego Millera oraz danych Naczelnej Prokuratury Wojskowej. ""Jarosław Kaczyński cały czas mówi, że dąży do prawdy, że jest coraz bliżej do prawdy, może ten film pozwoli mu właśnie tę prawdę poznać, bo ta prawda jest znana, ona jest oczywiście bardzo tragiczna, ale jest doskonale znana i kłamstwa Antoniego Macierewicza jej nie zmienią"" – powiedział Kierwiński. Pytany przez dziennikarzy, czy po katastrofie wojskowego samolotu CASA w Mirosławcu w 2008 roku, w wyniku której zginęło 20 osób ówczesny minister obrony narodowej w rządzie PO Bogdan Klich, nie powinien przeprowadzić reformy dotyczącej lotnictwa wojskowego ocenił, że za wyszkolenie załogi 36 specpułku, który odpowiadał za lot do Smoleńska 10 kwietnia 2010 r. odpowiedzialny był generał Andrzej Błasik. ""To w jego kompetencji było także wdrożenie zaleceń pokontrolnych po katastrofie w Mirosławcu"" – dodał Kierwiński. Według polityków PO załoga samolotu w trakcie lotu była poddana presji psychicznej. ""Dla mnie - podkreślam to - dla mnie, rzeczą dość oczywistą jest to, że załoga podlegała bardzo silnej presji psychicznej i z jakiś powodów ignorowała, pewnie z powodu tej presji, komendy ostrzeżenia samolotu"" – stwierdził Kierwiński. 10 kwietnia 2010 r. o godz. 8.41 samolot Tu-154M z delegacją udającą się na obchody 70. rocznicy zbrodni katyńskiej rozbił się pod Smoleńskiem. Zginęło 96 osób, w tym prezydent Lech Kaczyński i jego małżonka, ostatni prezydent RP na uchodźstwie Ryszard Kaczorowski oraz wielu wysokich rangą urzędników państwowych i dowódców wojskowych."
http://wiadomosci.wp.pl/piotr-c-podejrzany-o-szpiegostwo-jest-akt-oskarzenia-6110548779603585a,"Piotr C. podejrzany o szpiegostwo. Jest akt oskarżenia Gromadzenie dokumentów niejawnych, w celu udzielenia ich obcemu wywiadowi i kradzież amunicji - to dwa z zarzutów, który postawiono Piotrowi C. Jak informowała wcześniej Prokuratura Krajowa, chodzi o byłego oficera 1 Bazy Lotnictwa Transportowego w Warszawie. - Wysłaliśmy 7 kwietnia akt oskarżenia do Wojskowego Sądu Okręgowego w Warszawie – powiedział prokurator Michał Dziekański z Prokuratury Okręgowej w Warszawie. Jak wyjaśnił, najpoważniejszy zarzut jest związany z gromadzeniem dokumentów papierowych i elektronicznych, w tym dokumentów niejawnych, w celu udzielenia ich obcemu wywiadowi. Piotra C. oskarżono także o to, że: samowolnie zabrał z jednostki wojskowej 3 sztuki amunicji. Oskarżony był poszukiwany listem gończym, został zatrzymany na początku grudnia 2016 r. w okolicach Kazimierza Dolnego. Następnie został tymczasowo aresztowany. Za zarzucone przestępstwa grozi mu kara do 10 lat pozbawienia wolności.  Sprawę prowadził wydział do spraw wojskowych Prokuratury Okręgowej w Warszawie, pod nadzorem departamentu ds. wojskowych Prokuratury Krajowej. Ta ostatnia podawała, że chodzi o byłego oficera 1 Bazy Lotnictwa Transportowego w Warszawie, która powstała w miejsce 36 Specjalnego Pułku Lotnictwa Transportowego. Prokuratura i Żandarmeria Wojskowa nie informowały, na czym miała polegać działalność porucznika, ani na rzecz jakiego państwa miał on działać.  Informatorzy ""Gazety Wyborczej"" podkreślali w 2015 r., że działalność oficera nie miała żadnego związku z katastrofą smoleńską. Oficer - zdaniem gazety - miał zostać zatrzymany w 2014 r. przez Służbę Kontrwywiadu Wojskowego. Nie został aresztowany; przebywał na zwolnieniu lekarskim. Jak wynika z listu gończego, w międzyczasie odszedł ze służby. Według mediów w tej sprawie doszło do zatargu między SKW a prokuraturą o skalę zarzutów – SKW chciała zarzutu szpiegostwa, a prokuratura wojskowa - uznania działań oficera za przestępstwo mniejszej wagi, związane z niedopełnienie obowiązków dotyczących materiałów niejawnych.  Źródło: www.warszawa.gov.pl,PAP"
http://wiadomosci.wp.pl/sikorskiego-nie-bedzie-na-obchodach-rocznicy-smolenskiej-dlaczego-wyjasnil-na-twitterze-6110541308549249a,"Sikorskiego nie będzie na obchodach rocznicy smoleńskiej. Dlaczego? Wyjaśnił na Twitterze W Polsce trwają obchody rocznicy tragedii smoleńskiej z udziałem prezydenta Andrzeja Dudy i premier Beaty Szydło. Niestety, nie bierze w nich udziału były minister spraw zagranicznych. Powód? Chodzi o ""list z zaproszeniem"". Radosław Sikorski powody swojej nieobecności w uroczystościach opisał na Twitterze.  Wyjaśnił, że dopiero przed chwilą otrzymał zaproszenie. Poinformował o tym, we wpisie, dokładnie o godzinie 15.19.  Wyjaśnił, że list z zaproszeniem został wysłany 7 kwietnia, ale dotarł dopiero teraz. Dlatego ""poprosił o usprawiedliwienie"". 10 kwietnia 2010 r. w katastrofie samolotu Tu-154M pod Smoleńskiem zginęli wszyscy pasażerowie - 96 osób, w tym prezydent Lech Kaczyński i jego małżonka. Polska delegacja zmierzała na uroczystości z okazji 70. rocznicy zbrodni katyńskiej."
http://wiadomosci.wp.pl/7-rocznica-katastrofy-smolenskiej-mocne-slowa-jaroslawa-kaczynskiego-6110535288960641a,"7. rocznica katastrofy smoleńskiej. Mocne słowa Jarosława Kaczyńskiego  - Kiedy byliśmy w opozycji, kiedy byliśmy atakowani, kiedy byliśmy tą watahą, która miała być dorżnięta, kiedy mieliśmy być anihilowani (...), kiedy chciano nas zniszczyć, to się nie udało. To się nie udawało m.in. dlatego, że mieliśmy takich polityków jak Zbigniew Wassermann i Przemysław Gosiewski (...)  Dzięki temu szliśmy powoli ku zwycięstwu - powiedział prezes PiS Jarosław Kaczyński. Padły też słowa o ""eksplozji zła"" i ""bólu lepszej części narodu"". Kaczyński uczestniczył w Kancelarii Prezesa Rady Ministrów w uroczystości odsłonięcia tablicy upamiętniającej prezydenta Lecha Kaczyńskiego, wicepremiera Przemysława Gosiewskiego i ministra Zbigniewa Wassermanna, którzy zginęli w katastrofie smoleńskiej w 2010 r. Prezes PiS podziękował premier Beacie Szydło za odsłonięcie tej tablicy oraz ""za pamięć"". - Pamięć o trzech ludziach, którzy byli jak wszyscy ludzie różni, ale których łączyło to, że byli głęboko związani z polskim państwem i z polskim narodem. Byli państwowcami i byli jednocześnie polskimi patriotami - podkreślił. - Prezydent Lech Kaczyński, wicepremier Przemysław Gosiewski i minister Zbigniew Wasserman byli głęboko związani z polskim państwem i z polskim narodem; byli państwowcami i polskimi patriotami - mówił Kaczyński podczas uroczystości. Wskazał, że ""bieg wydarzeń, burzliwa historia ostatnich dziesięcioleci zetknęła ich ze sobą"".  Nie zabrakło ostrych słów. - Doszło do tragedii, w której mieliśmy do czynienia z jednej strony z bólem wielkiej, ośmielam się powiedzieć, tej lepszej części narodu, ale mieliśmy też i eksplozję zła, eksplozję nienawiści - podkreślił Kaczyński. - Do dziś te dwie siły, te dwa żywioły ze sobą walczą - dodał lider PiS. - Jestem przekonany, że ten dzień, to montowanie tutaj, w tym tak ważnym w Polsce miejscu, tablicy pamięci tych trzech polityków jest kolejnym krokiem ku temu, by ci, którzy szerzą nienawiść i chcą niszczyć pamięć przegrali. By zwyciężyła prawda, by zwyciężyła pamięć, by zwyciężyła Polska - oświadczył.  10 kwietnia 2010 r. w katastrofie samolotu Tu-154M pod Smoleńskiem zginęli wszyscy pasażerowie - 96 osób, w tym prezydent Lech Kaczyński i jego małżonka. Polska delegacja zmierzała na uroczystości z okazji 70. rocznicy zbrodni katyńskiej.  Źródło: WP, PAP, Twitter"
http://wiadomosci.wp.pl/funkcjonariusze-bor-towarzyszacy-premier-szydlo-podczas-wypadku-zostana-przesluchani-po-swietach-6110534004459137a,"Funkcjonariusze BOR towarzyszący premier Szydło podczas wypadku zostaną przesłuchani po świętach Prokuratura po świętach rozpocznie przesłuchania wszystkich funkcjonariuszy BOR, którzy towarzyszyli Beacie Szydło podczas wypadku w Oświęcimiu.  Oficerowie  Biura Ochrony Rządu  będą wzywani do Krakowa, gdzie zostaną przesłuchani w kancelarii tajnej w krakowskiej Prokuraturze Okręgowej. Do wypadku doszło 10 lutego w Oświęcimiu. Policja podała, że rządowa kolumna trzech samochodów (pojazd Beaty Szydło jechał w środku) wyprzedzała fiata seicento; jego 21-letni kierowca przepuścił pierwszy samochód, a następnie zaczął skręcać w lewo i uderzył w auto szefowej rządu, które następnie uderzyło w drzewo. W wyniku wypadku poważne obrażenia ciała, utrzymujące się dłużej niż 7 dni, odnieśli premier i jeden z funkcjonariuszy BOR - szef ochrony Beaty Szydło. U drugiego funkcjonariusza BOR - kierowcy pojazdu - stwierdzono lżejsze obrażenia. Beata Szydło do 17 lutego przebywała w Wojskowym Instytucie Medycznym w Warszawie. 14 lutego prokuratorski zarzut nieumyślnego spowodowania wypadku usłyszał kierowca fiata Sebastian K. Kierowca nie przyznał się do winy, prokuratura nie podaje treści jego wyjaśnień. Śledztwo w tej sprawie prowadzi zespół trojga prokuratorów z Prokuratury Okręgowej w Krakowie. Nadzór nad śledztwem objęła Prokuratura Regionalna w Krakowie. Źródło: Radio ZET, PAP"
http://wiadomosci.wp.pl/tragedia-w-tatrach-jedna-osoba-nie-zyje-trwa-akcja-topr-6110533774120577a,"Tragedia w Tatrach. Jedna osoba nie żyje, trwa akcja TOPR W rejonie Gąsienicowej Turni w Tatrach doszło do śmiertelnego wypadku. TOPR poderwało śmigłowiec do akcji ratowniczej.  Ratownicy dotarli już na miejsce zdarzenia i przetransportowali ciało do Zakopanego. To już kolejny śmiertelny wypadek w Tatrach w ostatnim czasie. 2 kwietnia do podobnego zdarzenia doszło w rejonie Mięguszowieckich Szczytów. Gąsienicowa Turnia wznosi się nad Halą Gąsienicową, we wschodniej grani Świnicy w Tatrach Wysokich. Turnia ma cztery wierzchołki, z których dwa najwyższe mierzą 2279 m n.p.m. Gąsienicową Turnię przecina czerwony szlak prowadzący z Kasprowego Wierchu na Zawrat. Pogoda w Tatrach zachęca do wędrówek, jednak wysoko w górach panuje pełnia zimy – informuje Tatrzański Park Narodowy. Szlaki turystyczne pokryte są świeżym, mokrym śniegiem, pod którym występują oblodzenia. Obowiązuje drugi, umiarkowany stopień zagrożenia lawinowego."
http://wiadomosci.wp.pl/zarzuty-dla-nauczyciela-z-ostroleki-mial-dziecieca-pornografie-6110526660065409a,"Zarzuty dla nauczyciela z Ostrołęki. Miał dziecięcą pornografię Nauczyciel jednej ze szkół w Ostrołęce usłyszał zarzut posiadania pornografii dziecięcej. Dariusz Ż. przyznał się do winy. Grozi mu do 5 lat więzienia. Na wyrok poczeka na wolności. Rzeczniczka Prokuratury Okręgowej w Ostrołęce, Elżbieta Edyta Łukasiewicz, poinformowała, że mężczyzna złożył obszerne wyjaśnienia. Został zwolniony do domu, ponieważ w ocenie prokuratury nie było ""przesłanek do stosowania środków zapobiegawczych"".  - W związku z tym, że podejrzany jest nauczycielem, o fakcie wszczęcia postępowania przeciwko Dariuszowi Ż. zawiadomiono dyrektora szkoły – podkreśliła rzeczniczka ostrołęckiej prokuratury. Teraz prokuratura zbiera jak najwięcej dowodów w tej sprawie. W tym celu zostanie powołany m.in. biegły z zakresu informatyki. - Na obecnym etapie postępowania inne informacje z akt śledztwa nie mogą zostać udostępnione – zastrzegła rzeczniczka ostrołęckiej prokuratury. W związku z tym nie chciała zdradzić liczby zabezpieczonych materiałów pornograficznych z udziałem dzieci oraz okoliczności rozpoczęcia śledztwa.  Nauczycielowi z Ostrołęki za posiadanie dziecięcej pornografii grozi kara pozbawienia wolności od 3 miesięcy do 5 lat."
http://wiadomosci.wp.pl/na-zywo-wystapienie-andrzeja-dudy-pod-palacem-prezydenckim-6110524986771073a,NA ŻYWO Wystąpienie Andrzeja Dudy pod Pałacem Prezydenckim Dziś 7. rocznica katastrofy smoleńskiej. Na godz. 16.30 pod Pałacem Prezydenckim zaplanowano przemówienie prezydenta Andrzeja Dudy. Zapraszamy na relację na żywo z tego wystąpienia. Z kolei o godz. 21 odbędzie się drugi apel i wystąpienie prezesa PiS Jarosława Kaczyńskiego.
http://wiadomosci.wp.pl/koniec-poblazliwosci-wobec-oprawcow-zwierzat-resort-przygotowuje-duze-zmiany-w-prawie-6110524685056129a,"Koniec pobłażliwości wobec oprawców zwierząt. Resort przygotowuje duże zmiany w prawie Nawet pięć lat więzienia za znęcanie się nad zwierzętami proponuje resort sprawiedliwości w projekcie, którym we wtorek ma zająć się rząd. Nowością będzie również obowiązkowa nawiązka na rzecz organizacji pozarządowych zajmujących się ochroną zwierząt. Jej wysokość może sięgać nawet 100 tys. zł. - Zwiększenie sankcji karnej za znęcanie się nad zwierzętami  ma za zadanie odstraszanie potencjalnych sprawców. Wobec dużej liczby tego typu przestępstw, konieczne jest wysłanie czytelnego sygnału ze strony państwa, że nie ma na to przyzwolenia - informował resort sprawiedliwości, wyjaśniając ideę projektowanych zmian. W ustawie o ochronie zwierząt mają zostać podwyższone maksymalne kary - z dwóch do trzech lat pozbawienia wolności - za zabijanie, uśmiercanie zwierząt lub znęcanie się nad nimi. Jeśli czyny te byłyby dokonywane ""ze szczególnym okrucieństwem"", górna granica kary zostaje zwiększona z trzech do pięciu lat. Ministerstwo wskazało, że podniesienie górnej granicy kary za czyn dokonany ze szczególnym okrucieństwem ujednolica przepisy, gdyż już obecnie kara za różne formy kłusownictwa i polowania niezgodnie z przepisami, np. w okresie ochronnym, wynosi do pięciu lat więzienia. W razie skazania za przestępstwo zabicia lub znęcania się nad zwierzęciem, sąd musiałby orzec wobec sprawcy obligatoryjną nawiązkę na cel związany z ochroną zwierząt w wysokości od 1 tys. zł do nawet 100 tys. zł. Według Ministerstwa Sprawiedliwości dodatkową korzyścią płynącą z tego przepisu będzie wzmocnienie pozycji organizacji pozarządowych zajmujących się ochroną zwierząt, ponieważ nawiązki wpłyną na ich konta. W przypadku skazania za znęcanie się nad zwierzęciem ze szczególnym okrucieństwem, sąd będzie zobligowany także do orzeczenia wobec sprawcy zakazów: posiadania zwierząt oraz wykonywania zawodów związanych z kontaktem ze zwierzętami. Uzupełniony miałby też zostać Kodeks karny - jeżeli ktoś nie będzie przestrzegał zakazów orzeczonych na podstawie ustawy o ochronie zwierząt, będzie mógł zostać za to skazany na karę do trzech lat pozbawienia wolności. - Do tej pory uchylanie się od wykonywania tych zakazów nie było objęte regulacją z Kodeksu karnego – sygnalizowało MS. Z opublikowanego w marcu raportu MSWiA wynika, że systematycznie rośnie liczba przestępstw przeciwko zwierzętom. W 2015 r. stwierdzono 1859 przestępstw wobec zwierząt, czyli o 23,1 proc. więcej niż w roku 2014 r. (wówczas było ich 1501); podczas gdy jeszcze dekadę wcześniej - w 2004 r. odnotowano ich ok. 990. Obrońcy praw zwierząt wskazują, że przestępstwa dotyczą celowego znęcania się oraz zaniedbywania."
http://wiadomosci.wp.pl/na-zywo-konferencja-podkomisji-smolenskiej-6110521285589121a,"NA ŻYWO Konferencja podkomisji smoleńskiej O godz. 15, jak zapowiedział Antoni Macierewicz, tzw. podkomisja smoleńska przedstawi wstępne podsumowanie prac ze swojej działalności. Zapraszamy na relację na żywo z konferencji. - Wykonaliśmy wiele prac. Część prac jest zakończonych, część bardzo zaawansowanych. Będziemy również mówili o naszych planach. Chciałem podkreślić jedną rzecz. Celem naszej komisji nie jest szukanie winnych. Nie mamy żadnych założeń. Celem naszej komisji jest znalezienie przyczyn tej katastrofy tak, żeby ta tragedia nigdy więcej się nie powtórzyła - mówił kilka dni temu przewodniczący komisji Wacław Berczyński."
http://wiadomosci.wp.pl/niemiecka-prasa-o-j-kaczynskim-zacietrzewiona-ignorancja-6110514357032577a,"Niemiecka prasa o J. Kaczyńskim: ""Zacietrzewiona ignorancja""  Siódma rocznica katastrofy smoleńskiej to okazja do komentarzy także w niemieckiej prasie. A te nie są Jarosławowi Kaczyńskiemu przychylne. Na łamach ""Tageszeitung” (taz) w artykule pt. ""Żałoba dozwolona tylko dla zwolenników PiS” Gabriele Leser pisze: „Od 2010 r.  PiS próbuje przywłaszczyć sobie katastrofę i odmawia reszcie Polaków prawa do żałoby i oskarża ówczesnego premiera Donalda Tuska o ''dyplomatyczną zdradę''. W bieżącym roku Sejm, gdzie od października 2015 PiS ma absolutną większość, uchwalił wyłączne prawo do demonstracji dla swojej własnej partii. W przyszłości, w dniu miesięcznic smoleńskich, zabronione są wszelkie nie-pisowskie demonstracje przed Pałacem Prezydenckim”. Naświetlając stan badań nad katastrofą smoleńską, warszawska korespondentka taz pisze: ""Ani Jarosław Kaczyński, ani wielu krewnych ofiar nie może pogodzić się z tym, że przyczyną śmierci może być coś tak banalnego jak wypadek. Nieznośne jest dla nich wyobrażenie, że ówczesny prezydent Kaczyński mógłby być współodpowiedzialny za to, że doszło do katastrofy”. Jak stwierdza Lesser: ""Większość Polaków ma już dosyć instrumentalizowania katastrofy do celów politycznych. Film ''Smoleńsk'', zapowiadany przez PiS z wielką pompą, okazał się klapą roku i zapisał się w dziejach kinematografii polskiej jako jeden z najgorszych filmów. Także przymusowa ekshumacja ciał ofiar w siedem lat po katastrofie, częstokroć wbrew woli rodzin, przyczynia się do tego, że następuje zwrot w nastrojach. Jeden z wdowców w telewizji, oburzony był tym, że PiS chce grzebać w zwłokach jego żony, żeby zbić na tym kapitał polityczny”. ""Mittelbayerische Zeitung” z Ratyzbony w komentarzu na temat katastrofy pisze o czynnikach psychicznych u polityków, które mają wpływ na ich postępowanie. ""Nie tylko w przypadku Donalda Trumpa jasno widać, że psychika polityka ma znaczny wpływ na jego działanie. Jarosław Kaczyński też jednoznacznie należy do tej kategorii. Osobliwe jest przede wszystkim jego podejście do katastrofy smoleńskiej. Od czasu katastrofy przyjmuje on, że był to spisek uknuty przez jego politycznego adwersarza Tuska i rosyjskiego prezydenta Władimira Putina. Nie tylko, że ignoruje on fakty, ale jego całe polityczne działanie wywodzi on też z teorii spiskowej. W ostatnim czasie próbował nawet w swojej zacietrzewionej ignorancji udaremnić wybór Tuska na przewodniczącego Rady Europejskiej. Nie podlega wątpliwości, że przy wyjaśnianiu katastrofy smoleńskiej popełniono błędy zakrawające na polityczny skandal, porównywalny z nieudolnym śledztwem ws. terroru NSU w Niemczech. Tyle że Kaczyński wcale nie jest zainteresowany wyjaśnieniem katastrofy. Najbardziej absurdalne teorie spiskowe snute wokół katastrofy smoleńskiej są treścią jego życia i działania. Dlatego trudno będzie znaleźć jakieś racjonalno- polityczne wyjaśnienia”. Oprac.: Małgorzata Matzke, Deutsche Welle Przeczytaj także: Rosja: złość i ograniczanie szkód po ataku USA na syryjską bazę  Niemiecka prasa: Czego chce Trump?"
http://wiadomosci.wp.pl/wysoki-urzednik-w-chinach-podejrzany-o-korupcje-gra-toczy-sie-o-wieksza-stawke-6110535667254913a,"Wysoki urzędnik w Chinach podejrzany o korupcję. Gra toczy się o większą stawkę  Na celowniku chińskiej agencji antykorupcyjnej znalazł się Xiang Jungbo, szef Komisji Regulacji Rynku Ubezpieczeniowego. Oczyszczenie Chin z nadużyć jest sztandarowym programem prezydenta Xi Jinpinga. Pod przykrywką kampanii przeciwko łapówkarstwu kryje się także walka o władzę i wpływy na gigantyczną skalę.  Xiang Jungbo został oskarżony o „poważne wykroczenia dyscyplinarne”, co w oficjalnych oświadczeniach chińskich władz oznacza korupcję. Ten 60-letni urzędnik jest jednym z najwyżej postawionych członków chińskich władz, którego objęła antykorupcyjna kampania prezydenta Xi Jinpinga. Xiang przewodniczy komisji, która na zlecenie partii i rządu inwestuje pieniądze z ubezpieczeń i funduszy inwestycyjnych w chińskie spółki giełdowe. To cześć polityki Pekinu, która traktuje całe państwo i gospodarkę jako układ naczyń połączonych. W ten sposób Chiny chronią swoją gospodarkę, a także własnych inwestorów. Zdaniem krytyków, takie postępowanie prowadzi jedynie do pompowania pieniędzy w nierentowne spółki i powoduje, że nie usprawniają swojej działalności. Walka z korupcją w Chinach jest wygodnym narzędziem w grze politycznej . Eksperci zauważają, że oskarżenia o nadużycia nie padają pod adresem ludzi niewinnych, ale w zastanawiający sposób dotykają tylko niektórych urzędników i polityków, którzy nie mają czystych rąk. Inni pozostają poza kręgiem zainteresowania władz antykorupcyjnych. Za przykład podawana jest grupa otaczająca dawnego premiera Wen Jabao  czy współpracownicy i bliscy Hu Jintao, poprzednika Xi Jinpinga. W obu przypadkach uważa się, że politycy „są czyści”, ale naiwnością byłoby sądzić, że wszystkie majątki ludzi z nimi związanych zostały zdobyte wyłącznie w sposób zgodny z prawem.  Jesienią Wang Qishan, szef Centralnej Komisji Inspekcji Dyscyplinarnej, który swoim nazwiskiem firmuje kampanię antykorupcyjną, osiągnie wiek emerytalny. Wtedy ten bliski współpracownik Xi Jinpinga stanie się celem ataków przeciwników chińskiego lidera.  Z pewnością Xi Jinping nie pozbędzie się wygodnego i niezwykle skutecznego narzędzia w walce z wewnętrzną opozycją, jakim jest walka z korupcją. Walka z nieuczciwymi urzędnikami jest także wygodnym sposobem uspokojenia nastrojów w kraju i budowy zaufania obywateli do przywódców. Nie wiadomo jednak, czy będzie chciał bronić Wang Qishana, a nawet jeśli tak, to wcale nie jest pewne, czy mu się to uda. Z zewnątrz chińskie władze państwowe i partyjne sprawiają wrażenie monolitu, jednakże wewnątrz nieprzerwanie trwa walka między grupami i koteriami. Obowiązuje jedynie zasada utrzymywania pozorów jedności na użytek zewnętrzny. Istnieją przynajmniej trzy interpretacje  kampanii antykorupcyjnej prowadzonej od pięciu lat w kraju, w którym łapówki uważa się za naturalny element kultury. Jedni twierdzą, że jest to po prostu metoda rozstrzygania sporów wewnątrz Komunistycznej Partii Chin. Drugie podejście zakłada, że efektem walki z nieuczciwymi urzędnikami i politykami będzie tworzenie silnych i sprawnych instytucji państwowych.  Najbardziej pozytywna interpretacja zakłada, że walka z korupcją jest elementem planu modernizacji i reformowania kraju. Amerykański politolog Ian Brzeziński uważa, że Chiny nie wykorzystają swojego potencjału ani nie będą realnym konkurentem dla USA, dopóki nie pozbędą się obciążeń wynikających z komunistycznej ideologii i patologii takich jak korupcja."
http://wiadomosci.wp.pl/zatrzymano-rosjanina-podejrzewanego-o-dzialania-hakerskie-wobec-usa-6110523518346881a,"Zatrzymano Rosjanina podejrzewanego o działania hakerskie wobec USA Rosyjski informatyk Piotr Lewaszow, podejrzewany o uczestnictwo w działaniach hakerskich podczas kampanii przed wyborami prezydenckimi w USA z 2016 roku, trafił do aresztu w Hiszpanii - podała AFP, powołując się na źródło sądowe. Rosyjski informatyk Piotr Lewaszow, podejrzewany o uczestnictwo w działaniach hakerskich podczas kampanii przed wyborami prezydenckimi w USA z 2016 roku, trafił w poniedziałek do aresztu w Hiszpanii - podała AFP, powołując się na źródło sądowe. Lewaszow został zatrzymany w piątek w Barcelonie. Stany Zjednoczone złożyły wniosek o jego ekstradycję; prośba ta zostanie rozpatrzona przez madrycki sąd. USA mają 40 dni od momentu aresztowania na przedstawienie hiszpańskiemu wymiarowi sprawiedliwości dowodów uzasadniających wniosek o ekstradycję. Lewaszow ""jest podejrzewany o uczestnictwo w działaniach hakerskich podczas kampanii wyborczej w USA"" - dodało źródło. Żona Lewaszowa powiedziała rosyjskiej telewizji RT, że policja weszła do ich mieszkania w Barcelonie i przez dwie godziny trzymała ją i jeszcze jedną osobę zamknięte w pokoju, a w tym czasie przesłuchiwano jej męża. Gdy kobieta rozmawiała później przez telefon z mężem powiedział jej z komisariatu, że wyjaśniono mu, iż stworzył wirusa komputerowego, który ""był związany ze zwycięstwem"" Donalda Trumpa w wyborach prezydenckich - pisze agencja AP. Amerykańskie służby specjalne oskarżają Rosję o ingerowanie w kampanię na korzyść Trumpa. Ten ostatni wielokrotnie odrzucał oskarżenia, jakoby był w zmowie z Moskwą. Associated Press przypomina, że złośliwe oprogramowanie jest często udostępnianie i przerabiane, co oznacza, że twórca wirusa może nie wiedzieć, do czego ostatecznie wykorzystywany jest jego program. Ambasada USA w Madrycie odmówiła udzielenia komentarza w tej sprawie. Rzecznik rosyjskiej ambasady Wasilij Nioradze potwierdził aresztowanie, ale nie chciał powiedzieć, czy mężczyzna jest programistą. W połowie stycznia inny poszukiwany przez USA rosyjski informatyk Stanisław Lisow został zatrzymany na lotnisku El Prat w Barcelonie.  Pod koniec stycznia  w Rosji zatrzymano wiceszefa Centrum Bezpieczeństwa Informacyjnego FSB Siergieja Michajłowa oraz pracującego dla służby byłego hakera Dmitrija Dokuczajewa. Razem z nimi aresztowany został też specjalista od cyberbezpieczeństwa z rosyjskiej firmy Kaspersky Lab. Według doniesień rosyjskiej prasy, aresztowania były spektakularne - Michajłow miał zostać wyprowadzony z workiem na głowie w środku narady jego zespołu - ale oficjalnie nie wiadomo, co było ich przyczyną. Pierwotnie spekulowano, że chodzi o związki z ""Szałtaj-Bołtaj"", grupą hakerów, która zasłynęła z publikacji e-maili kremlowskich oficjeli oraz włamania się na twitterowe konto premiera Dmitrija Miedwiediewa Coraz więcej jednak wskazuje, że sprawa ma związek z rosyjskim cyberatakiem na amerykańską Partię Demokratyczną  , którego celem miało być wpłynięcie na wynik wyborów."
http://wiadomosci.wp.pl/nazistowskie-incydenty-w-niemieckim-wojsku-ministerstwo-bije-na-alarm-6110489146398337a,"Nazistowskie incydenty w niemieckim wojsku. Ministerstwo bije na alarm Niemiecka wojskowa służba kontrwywiadowcza MAD odnotowała 275 przypadków prawicowego ekstremizmu w szeregach niemieckiej armii i w resorcie obrony - wynika z odpowiedzi ministerstwa obrony na interpelację. Liczba z roku na rok rośnie, a kary nie zawsze są odpowiednio ostre. Wymienione w liście ministerstwa przypadki dotyczą najczęściej wypowiedzi i zachowań odnoszących się do III Rzeszy i Hitlera, a także poniżania osób o imigranckich korzeniach. W jednym z cytowanych przypadków, żołnierz Bundeswehry miał wielokrotnie wykrzykiwać hitlerowskie hasła, takie jak ""Heil Hitler"" czy ""Sieg Heil"".  W porównaniu do poprzedniego raport  przypadków podejrzeń o ekstremizm było więcej. Niemieccy śledczy zbadali wówczas 230 spraw, z czego potwierdziło się 149.  - Skrajne tendencje są rejestrowane w Bundeswehrze od dłuższego czasu. Martwi tendencja zwyżkowa liczby tych incydentów, bo niemiecka armia jest w pewnym sensie odzwierciedleniem postaw ogółu społeczeństwa - mówi WP prof. Andrzej Sakson, socjolog z Instytutu Zachodniego w Poznaniu. Jak zaznacza, choć same przypadki skrajnych postaw są nieuniknione, to kluczowe jest to, jaka jest reakcja na nie ze strony przełożonych i ze strony niemieckich władz. Ta jednak, jak przyznaje w liście sam resort obrony,  pozostawia wiele do życzenia. Choć niemieckie prawo zakazuje propagowania nazizmu pod karą nawet do trzech lat więzienia, w praktyce nie zawsze jest ono rygorystycznie stosowane. Cytowany w liscie przypadek żołnierza wykrzykującego hitlerowskie pozdrowienia został skierowany do prokuratury, lecz sam wojskowy nie został zwolniony z armii. Inny wojskowy, sympatyk neonazistowskiej partii NPD, który w mediach społecznościowych nagminnie zamieszczał rasistowskie komentarze i wzywał do ustanowienia kary śmierci dla obcokrajowców, został jedynie ""zdyscyplinowany"". W innym przypadku, umpomniany już raz wcześniej wojskowy, który został przyłapany na wykonywaniu hitlerowskiego salutu podczas wakacji na Łotwie, mógł zachować swoją broń po służbie.  - Są też podejrzenia dotyczące tego, czy Bundeswehra nie jest schronieniem dla ekstremistów, którzy za pomocą służby wosjkowej chcą zdobyć przeszkolenie i dostęp do broni. Takie interpretacje są w Niemczech obecne - mówi Sakson.  Niemiecki kontrwywiad wojskowy podejrzewa, że w tym samym celu do armii zapisują się islamscy radykałowie. Według ubiegłorocznego raportu MAD, odnotowano ponad 80 osób  o radykalnych poglądach islamistycznych, które, jak się podejrzewa, starały się zinfiltrować Bundeswehrę. W reakcji na to niemiecki parlament przegłosował ustawę mającą pozwolić na lepsze prześwietlanie zgłaszających się do wojska ochotników pod względem ich przeszłości i ewentualnych skrajnych poglądów. - Możliwości oddziaływania ze strony władz państwa i przełożonych w wojsku są duże i należy oczekiwać od władz niemieckich, że będą to wypalać gorącym żelazem. Nie można pozwolić na to, by takie zachowania były traktowane z jakimkolwiek przyzwoleniem. Jeśli tak dzieje, powinniśmy natychmiast bić na alarm - ocenia Sakson. - Każde wystąpienie żołnierza, które gloryfikuje III Rzeszę czy nienawiść do obcych, jest ze szczególną troską komentowane nie tylko w Niemczech, ale też za granicą, choćby tu w Polsce czy w Izraelu. To fatalnie wpływa na wizerunek Bundeswehry, a tak naprawdę na reputację samych Niemiec - podsumowuje."
http://wiadomosci.wp.pl/dziennikarka-w-czasie-transmisji-na-zywo-dowiedziala-sie-ze-nie-zyje-jej-maz-6110495847249537a,"Dziennikarka w czasie transmisji na żywo dowiedziała się, że nie żyje jej mąż Supreet Kaur, która jest prezenterką indyjskiego kanału IBC-24 podczas prowadzenia programu informacyjnego na żywo odczytała wiadomość o tragicznym wypadku samochodowym. Reporter, który był na miejscu zdarzenia połączył się ze studiem i przekazał szczegółowe informacje. Wtedy dziennikarka zorientowała się, że wśród ofiar jest również jej mąż. Jak podaje „The Guardian"" z relacji wynikało, że w wypadku zginęło trzech z pięciu mężczyzn jadących samochodem Renault Duster. Kobieta wiedziała, że mąż w tym samym czasie jechał takim samochodem z czterema kolegami w rejonie, w którym doszło do wypadku. Ekipa produkcyjna szybko ustaliła, że był tam małżonek kobiety, jednak nie mieli odwagi powiedzieć jej o tym. Dziennikarka zorientowała się bez ich pomocy. Pomimo tego była w stanie odczytać do końca serwis informacyjny. Dopiero po wyłączeniu kamery rozpłakała się i zadzwoniła do rodziny."
http://wiadomosci.wp.pl/islamisci-zaatakowali-chrzescijan-sprawdz-co-jest-stawka-w-tej-wojnie-6110484775396993a,"Islamiści zaatakowali chrześcijan. Sprawdź, co jest stawką w tej wojnie  Islamscy terroryści przyznali się do ataków na chrześcijan w Egipcie w Niedzielę Palmową. Fundamentaliści starają się pogłębiać podziały religijne i społeczne, ale ich rzeczywistym zamiarem jest osłabienie rządu i państwa. Egipt znalazł się w sytuacji bez wyjścia.  Terroryści samobójcy zaatakowali dwa koptyjskie kościoły podczas mszy z okazji Niedzieli Palmowej .  W Tancie, w Delcie Nilu, samobójca zdetonował bombę wewnątrz świątyni i zabił 27 osób. Kilka godzin później drugi zamachowiec usiłował wejść do kościoła w Aleksandrii. Ładunek zdetonował po tym, jak zatrzymała go ochrona. Wśród 17 zabitych było kilku stróżów prawa, w tym generał policji. Odpowiedzialność za zamach wzięło na siebie Państwo Islamskie na Półwyspie Synaj. Nie pierwszy raz Koptowie byli celem fundamentalistów. W grudniu ubiegłego roku terroryści zaatakowali chrześcijan w Kairze. W Egipcie żyje ok. 9 milionów Koptów, co stanowi 10 proc. mieszkańców kraju. Islamiści zapowiadają kolejne ataki na „krzyżowców”.   Egipski policjant, który zginął, aby uchronić chrześcijan przed masakrą  Piotr Ibrahim Kalwas, polski pisarz i dziennikarz mieszkający w Aleksandrii mówi Wirtualnej Polsce, że jedynym sposobem na rozwiązanie konfliktu między muzułmanami a chrześcijanami byłaby reforma islamu ogłoszona przez główne ośrodki religijne takie jak kairska uczelnia teologiczna Al Azhar. – A wtedy wybuchnie wojna. To byłby szok dla setek milionów ludzi. To świat w ślepym zaułku – uważa Kalwas.  - W społeczeństwie egipskim istnieje rysa, którą islamiści wykorzystują i pogłębiają – w rozmowie z WP podkreśla Grzegorz Dziemidowicz, były ambasador Polski w Egipcie, wykładowca Collegium Civitas. – To pęknięcie nie jest jednak aż tak duże, jakby się to wydawało. Chrześcijanie i muzułmanie żyją obok siebie od wieków. W grudniu terrorysta zaatakował katedrę koptyjską w Kairze. Świątynia stoi w miejscu, które muzułmanie podarowali chrześcijanom w 947 r., czyli ponad tysiąc lat temu.  Tradycyjnie święta koptyjskie są w Egipcie świętami państwowymi i dniami wolnymi od pracy. Z kolei w czasie świętego miesiąca Ramadanu chrześcijanie nie przesiadują w restauracjach i nie palą na ulicach. Współpraca między wyznawcami obu religii widoczna była także podczas rewolucji, która doprowadziła do upadku reżimu prezydenta Hosniego Mubaraka w 2011 r. Chrześcijanie otaczali kordonem modlących się muzułmanów, a muzułmanie chronili kościoły przed atakami islamistów. Islamiści w Niedzielę Palmową zaatakowali chrześcijan w Egipcie - Podziały istnieją, ale mają przede wszystkim podłoże gospodarcze i społeczne, a nie religijne – podkreśla Dziemidowicz. – Koptowie są najbogatszą grupą społeczną. Spośród nich wywodzi się wielu milionerów. Niewielu natomiast trafia do polityki, a kariera w wojsku czy policji jest praktycznie niedostępna. W naturalny sposób Koptowie są zależni i powiązani ze świecką władzą, co budzi zawiść i oskrażenia o kolaboracje z reżimem. Przykładem sukcesu Koptów jest rodzina Ghali. Butrus Ghali był premierem na przełomie XIX i XX wieku. Jego prawnuk, zmarły przed rokiem Butrus Butrus Ghali zrobił karierę dyplomatyczną i był Sekretarzem Generalnym ONZ. Z kolei Jusuf Butrus Ghali był ministrem finansów w ostatnim rządzie Mubaraka.  Prezydent al-Sisi zareagował na ataki na kościoły wprowadzając na trzy miesiące stan wyjątkowy, który pozwoli władzom aresztować podejrzanych i przeszukiwać mieszkania bez nakazu sądowego. Kalwas podkreśla, że stan wyjątkowy w Egipcie ma charakter permanentny, a policja nie może uzyskać jeszcze większych praw, bo już ma praktycznie nieograniczone. Z formalnego punktu widzenia, po obaleniu prezydenta Mubaraka w 2011 r. w Egipcie zniesiono stan wyjątkowy, który wprowadzono po zastrzeleniu przez islamistów prezydenta Sadata trzydzieści lat wcześniej.  Wojna pomiędzy islamistami a armią toczą się przede wszystkim w górach i na pustyniach Półwyspu Synaj. Działający tam fundamentaliści są ściśle powiązani z kalifatem w Syrii i Iraku. Zgodnie z izraelsko–egipskim traktatem pokojowym z 1979 r., Synaj powinien być strefą zdemilitaryzowaną, jednak zagrożenie ze strony fundamentalistów jest na tyle duże, że Izrael pozwolił rządowi w Kairze na przerzucenie w rejon walk broni pancernej wspieranej przez samoloty i śmigłowce. Dziemidowicz podkreśla, że kościoły w okresie przedświątecznym są oczywistym celem dla islamskich fanatyków. Stąd policyjna ochrona, która zapobiegła znacznie większej tragedii, do której doszłoby, gdyby zamachowiec z Tanty wszedł do świątyni.   Innym sposobem osłabiania państwa egipskiego są ataki na zagranicznych turystów . Atrakcje turystyczne, hotele  i lotniska należą do najlepiej strzeżonych miejsc w kraju. Mimo to w październiku 2015 r. terroryści zniszczyli rosyjski samolot pasażerski nad Synajem i zabili 224 osoby. Żyjące na Synaju plemiona Beduinów były zaniedbywane przez Kair. Ich niezadowolenie wykorzystali islamiści, a otwarta rewolta przeciwko państwu wybuchła po osłabieniu władzy centralnej i obaleniu prezydenta Mubaraka. Wojsko przeciwko islamistom wysłał już prezydent Mursi i rząd wywodzący się z Bractwa Muzułmańskiego. Prezydent al-Sisi, który doszedł do władzy po przewrocie wojskowym w 2013 r., kontynuuje tę politykę. Nic nie wskazuje na to, aby konflikt na Półwyspie Synaj wygasł pomimo ponawianych ofensyw i operacji wojskowych.  Rząd w Kairze musi zwalczać ekstremistów. Z drugiej strony oznacza to, że terroryści nadal będą  nękać także Egipt po afrykańskiej stornie Kanału Sueskiego atakując Koptów i turystów. Jedynym wyjściem z zaklętego kręgu przemocy byłaby jednoznaczna postawa przywóców religijnych, na co również nie ma szans."
http://wiadomosci.wp.pl/okrzyki-na-wawelu-pod-adresem-kaczynskiego-zapadla-decyzja-6110510030284417a,"Okrzyki na Wawelu pod adresem Kaczyńskiego. Zapadła decyzja Prokuratura odmówiła śledztwa za okrzyki pod adresem prezesa PiS, rzucane pod jego adresem na Wawelu w połowie marca tego roku. W ocenie prokuratury, nie doszło do znieważenia Jarosława Kaczyńskiego, a jedynie lekceważenia i pogardliwego traktowania. Do incydentu doszło 18 marca. Prezes PiS złożył kwiaty na grobie Lecha i Marii Kaczyńskich. Wjazdowi polityków PiS na Wzgórze Wawelskie towarzyszyła demonstracja ""przeciw upartyjnieniu Wawelu"". Protestujący mieli ze sobą tabliczki ze znakiem zakazu wjazdu i hasłami: ""Nekropolia nie dla PiS-u"", ""Módl się prywatnie nie w blasku fleszy"". Manifestujący nie próbowali blokować samochodów, ale w momencie przejazdu aut padły okrzyki: ""Będziesz siedzieć!"" oraz ""Wawel królów nie prezesów!"". O szczegółach pisaliśmy TU. Doniesienie o możliwości znieważenia Kaczyńskiego jako osoby prywatnej i funkcjonariusza publicznego złożył - w imieniu Stowarzyszenia ""Ogólnopolski Komitet Obrony przed Sektami i Przemocą"" - jego przewodniczący Ryszard Nowak. Powołał się w nim na artykuł opublikowany na jednym z portali informacyjnych pt. ""Prezes PiS przyjechał na Wawel. Usłyszał okrzyki ''będziesz siedział''"", będący przedrukiem depeszy z serwisu PAP.  Jak prokuratura uzasadnia swą decyzję? Według niej, ze znieważeniem mamy do czynienia, gdy naruszana jest godność, a pod Wawelem nie miało to miejsca. Ponadto prokurator uznał, że Kaczyński wjeżdżając na Wawel był osobą prywatną, a nie publiczną. Z tego powodu nie można mówić o znieważeniu osoby pełniącej publiczne obowiązki.  Po analizie treści okrzyków kierowanych pod adresem Kaczyńskiego prokurator doszedł do wniosku, że nie można ich zakwalifikować jako słów uznawanych powszechnie za obelżywe w rozumieniu przepisów prawa.  Zdaniem prokuratury, nie każde zachowanie naruszające pewne standardy kultury, obyczaju, przyzwoitości może być traktowane jako zachowanie znieważające. Nie jest też dopuszczalne utożsamianie zniewag z lekceważeniem. Istotą znieważenia jest okazanie pogardy, która głębiej wyraża ujemny stosunek do wartości, jaką prezentuje sobą dany człowiek, aniżeli lekceważenie - podkreślono. Prezydent Lech Kaczyński i jego małżonka zginęli 10 kwietnia 2010 r. w katastrofie samolotu Tu-154M pod Smoleńskiem. Polska delegacja, 96 osób, zmierzała na uroczystości z okazji 70. rocznicy zbrodni katyńskiej. W poniedziałek w Warszawie odbędą się państwowe obchody rocznicy tej tragedii z udziałem prezydenta Andrzeja Dudy i premier Beaty Szydło. Ulicami stolicy po południu przejdzie także Marsz Pamięci. Już teraz w WP możecie śledzić relację live z obchodów.  Żródło: WP, Radio Zet, PAP"
http://wiadomosci.wp.pl/bledy-jezykowe-i-wymazane-nazwisko-skandal-wokol-tablicy-smolenskiej-6110530332223105a,"Błędy językowe i wymazane nazwisko. Skandal wokół tablicy smoleńskiej W poniedziałek w kancelarii premiera z inicjatywy Beaty Szydło odsłonięto tablicę upamiętniającą prezydenta Lecha Kaczyńskiego, Przemysława Gosiewskiego i Zbigniewa Wassermanna. W wydarzeniu wziął udział Jarosław Kaczyński oraz czołowi politycy PiS. Uroczystość nie została wpisana do harmonogramu uroczystości państwowych. Zaproszenia dotarły do siedziby PiS przy ul. Nowogrodzkiej w Warszawie. Na tablicy pamiątkowej wyryto nazwiska osób, które zginęły w 2010 roku w katastrofie smoleńskiej, i które były związane zawodowo z KPRM. Przemysław Gosiewski od lipca 2006 do listopada 2007 pełnił rolę ministra bez teki w rządzie Jarosława Kaczyńskiego. Przez ostatnie 9 miesięcy pierwszego rządu PiS był wicepremierem. Na tablicy upamiętniono też Zbigniewa Wassermanna. Polityk PiS był Członkiem Rady Ministrów i koordynatorem ds. służb specjalnych w Kancelarii Prezesa Rady Ministrów. Funkcję tę pełnił od października 2005 roku. Internauci zauważają, że kryterium wyboru uczczonych nazwisk było nieuczciwe. Na tablicy znaleźli się bowiem sami politycy obecnej partii rządzącej, a nie - jak utrzymuje PiS - wszystkie ofiary katastrofy smoleńskiej, które były związane z kancelarią premiera. Wśród uhonorowanych osób brakuje Izabeli Jarugi-Nowackiej, która była wicepremierem w rządzie Marka Belki. Tablica w KPRM szybko doczekała się też innych złośliwych komentarzy. Jeden z internautów zaznacza, że w wyrytym tekście brakuje dwóch przecinków. Jeden z nich powinien znaleźć się już w pierwszej linii tekstu, przed słowami ""w której"". O drugim twórcy tablicy zapomnieli w ostatnim zwrocie ""Dla Ciebie Polsko"", gdzie przecinek powinien oddzielać słowa ""Ciebie"" i ""Polsko""."
http://wiadomosci.wp.pl/jaroslaw-kaczynski-oddal-mu-swoje-miejsce-w-samolocie-tata-sie-bardzo-ucieszyl-6110531641960577a,"Jarosław Kaczyński oddał mu swoje miejsce w samolocie. ""Tata się bardzo ucieszył"" Na pierwszej liście pasażerów TU-154 miał być nie tylko Lech, ale również Jarosław Kaczyński. Bracia ustalili jednak, że prezes PiS zostanie w kraju, aby czuwać przy chorej matce. Jego miejsce w samolocie zajął Zbigniew Wassermann.  - Jak pojawiła się propozycja, że jest miejsce w samolocie dla niego konkretnie – to było miejsce Jarosława Kaczyńskiego, który zaproponował je konkretnie tacie – to tata się bardzo ucieszył – wspominała na antenie TVP Info Małgorzata Wassermann. Tuż po pierwszych informacjach dzwoniła gdzie tylko mogła. - Pierwsza niepokojąca informacja była od jednego dziennikarzy: „na razie nic nie wiadomo, chyba jest źle”. Gdy powiedziałam mu, że tata jest na pokładzie, wydał z siebie taki odgłos, który wskazywał, że jest bardzo źle – wspominała w programie „Kwadrans polityczny” Małgorzata Wassermann.  Zaraz po wypadku mówiło się o trzech osobach, które przeżyły katastrofę. - Ta nadzieja, że jest w tej trójce, o której się mówiło, bardzo szybko została nam odebrana, bo ktoś z rodziny zadzwonił, że jest w internecie lista osób, które zidentyfikowano i tata jest siódmy na tej liście. To przecięło wszelką nadzieję – mówiła na antenie TVP1 Małgorzata Wassermann. źródło: TVP Info"
http://wiadomosci.wp.pl/beda-nowe-oznaczenia-na-alkoholu-ministerstwo-zdrowia-chce-walczyc-z-otyloscia-polakow-6110516946908801a,"Będą nowe oznaczenia na alkoholu? Ministerstwo zdrowia chce walczyć z otyłością Polaków W trosce o szczupłe sylwetki Polaków ministerstwo zdrowia rozważa wprowadzenie nowych oznaczeń na butelkach z alkoholem. Na etykietach miałyby się znaleźć informacje o tym, ile kalorii zawiera dany trunek.  Ministerstwo zdrowia chciałoby upiec dwie pieczenie na jednym ogniu. Urzędnicy liczą na to, że wprowadzenie obowiązkowych informacji o tym, ile kalorii zawiera dany alkohol, nie tylko pomogłoby w walce z nadużywaniem wyskokowych trunków, ale także byłoby pomocnym narzędziem w walce z otyłością.  - Ministerstwo Zdrowia na bieżąco analizuje kwestie związane ze znakowaniem żywności wartością odżywczą, będącym istotnym narzędziem w profilaktyce chorób cywilizacyjnych, nadwagi i otyłości, chorób sercowo-naczyniowych czy chorób układu pokarmowego. Umieszczenie informacji na etykiecie produktu ułatwia dokonywanie świadomych wyborów żywieniowych i sprzyja racjonalizacji sposobu żywienia, co wydaje się być niezwykle istotne w przypadku napojów alkoholowych, będących źródłem kalorii – informuje wiceminister zdrowia Zbigniew Król. I dodaje, że ""nierzadko napoje te zawierają również dodatki w postaci soków, syropów, cukru, słodu, a także barwników, które mogą podwyższać wartość energetyczną napojów, a tym samym sprzyjać dodatniemu bilansowi energetycznemu"". Ministerstwo zdrowia o pomysł wprowadzenia nowych oznaczeń zapytał poseł Nowoczesnej Michał Jaros. - Należy zwrócić uwagę na wyraźnie negatywne skutki takiej nowelizacji dla polskich przedsiębiorców. Mowa tutaj m.in. o producentach piwa kraftowego oraz niewielkich importerach win. Właścicieli takich przedsiębiorstw ze względu na skalę produkcji oraz jej nadal stosunkowo wąski krąg odbiorców nie stać na stałe utrzymanie kosztownych laboratoriów i przeprowadzanie specjalistycznych testów – uważa polityk. I dodaje, że informacje o kaloryczności nie są konieczne, ponieważ ""wiele osób w Polsce słusznie wiąże niekorzystną sylwetkę i ogólny pogorszony stan zdrowia z nadmiernym piciem piwa bądź win"".  Te argumenty nie przekonują urzędników ministerstwa zdrowia. - Dostrzegamy konieczność intensyfikacji działań profilaktycznych i interwencyjnych w zakresie przeciwdziałania alkoholizmowi, również poprzez podnoszenie świadomości konsumentów, umożliwianie im podejmowania właściwych wyborów oraz udostępnianie kompleksowej informacji na temat spożywanej przez nich żywności. W związku z tym warte rozważenia wydaje się być wprowadzenie obligatoryjnego znakowania wartością odżywczą napojów alkoholowych, które również są grupą środków spożywczych - ocenia wiceminister Król.  Według ekspertów, Polacy nie do końca zdają sobie sprawę z tego, ile kalorii zawiera alkohol. - To puste kalorie, żadnych wartości odżywczych. Wypity alkohol odkłada się w postaci tłuszczu i dodatkowo blokuje jego spalanie na wiele godzin. Powoli rośnie świadomość ludzi na temat tego, że wino czy wódka są bardzo kaloryczne, ale wciąż wiedza na ten temat jest niewystarczająca - mówi Wirtualnej Polsce Beata Świstara, dietetyk.  Z pomocą ministerstwu zdrowia może przyjść Komisja Europejska.  Unijni urzednicy chcą wprowadzić obowiązek podawania wykazu składników i informacji o wartości odżywczej na opakowaniach alkoholi."
http://wiadomosci.wp.pl/krystyna-pawlowicz-wypomina-premierowi-szwecji-ze-plakal-podczas-przemowienia-6110506497239169a,"Krystyna Pawłowicz wypomina premierowi Szwecji, że płakał podczas przemówienia Wypowiedź premiera Szwecji dot. ataku terrorystycznego w Sztokholmie nie umknęła uwadze aktywnej w mediach społecznościowych posłance Prawa i Sprawiedliwości Krystynie Pawłowicz. Zamieściła post na Facebooku, w którym zwróciła uwagę, że, choć Stefan Lofven jest mężczyzną, popłakał się. - Szwedzi! Potomkowie walecznych Wikingów! Coście ze sobą zrobili!? - zapytała. - To już chyba koniec szwedzkiej reakcji na islamski terror w ich kraju - napisała Pawłowicz, odnosząc się do reakcji premiera Szwecji na atak w Sztokholmie, który wzruszył się podczas swojego przemówienia. - Sprawców osądzą zapewne ze wszystkimi poprawnymi, demokratycznymi ""szykanami"", jak Beivika w Norwegii. Sala do ćwiczeń, prasa, telewizja, może przepustki i sala uciech. Już zresztą rozpoczęto ich urzędową obronę i przydzielono adwokata - dodała.  Jej zdaniem premierowi nie przystoi płakać, powienien za to ""podjąć stanowcze działania w obronie swych zabijanych obywateli"". Jak zaznaczyła, ""samozagłada Szwecji idzie pełną parą"". Tragiczny dla Szwecji 7 kwietnia Przypomnijmy, że 7 kwietnia w Sztokholmie ciężarówka wjechała w grupę ludzi. Lofven podkreślił, że był to atak terrorystyczny. W niedzielę na kongresie Partii Robotniczej - Socjaldemokraci w Goeteborgu Lofven zapowiedział walkę z terroryzmem i zrównoważoną politykę migracyjną. - Będziemy ścigać tych morderców z całą siłą szwedzkiej demokracji - mówił.  Posłanka Pawłowicz słynie z kontrowersyjnych wpisów na Facebooku.  Ostre słowa Pawłowicz o Tusku: nie jest Polakiem Źródło: Facebook/WP"
http://wiadomosci.wp.pl/studenci-spedzeni-na-pokaz-podkomisji-smolenskiej-i-gonitwa-za-jej-szefem-6110570426398849a,"Studenci spędzeni na ""pokaz"" podkomisji smoleńskiej i gonitwa za jej szefem Konferencja podkomisji smoleńskiej miała się zacząć o godz. 12, ale ją przesunięto o trzy godziny. Na widowni zasiedli studenci Akademii Sztuki Wojennej, członkowie rodzin smoleńskich i prezes Prawa i Sprawiedliwości Jarosław Kaczyński. Wszystko zakończyło się gonitwą za przewodniczącym podkomisji. Klub WAT obstawili funkcjonariusze Żandarmerii Wojskowej i Biura Ochrony Rządu. Członkowie Podkomisji przyjechali około godziny 13:30. Na ponad godzinę przed początkiem konferencji żołnierze w historycznych strojach przećwiczyli ""na ramię broń"", ""do nogi broń"". - Kiedy ma przyjechać minister Antoni Macierewicz? - Tuż przed - odpowiadała osoba z obsługi. Dopytuję o inne rzeczy. - Proszę pana, mnie ta podkomisja nie interesuje - odpowiadał rozmówca. Ludzie dbający o techniczną i logistyczną stronę konferencji nie byli zaaferowani konferencją i z lekka się nawet uśmiechali. Nie widać było entuzjazmu wobec tego, w czym uczestniczą. A raczej dystans. Na pół godziny przed planowanym początkiem zaczęli się schodzić ludzie, którzy mogli już siadać nie w sektorze dla mediów, ale na przedzie widowni. Co to za ludzie? Część to wojskowi w mundurach, ale i zupełnie nieznane twarze w cywilu. - Ja nie wiem, kim są ci wszyscy ludzie, ale sala będzie pełna - słyszę od jednej z osób z obsługi konferencji. Część to wykładowcy Akademii Sztuki Wojennej. Na konferencję została oddelegowana grupa ok. 20 studentów Akademii Sztuki Wojennej. - Czyli po prostu musicie tutaj być? - No tak… - Zamiast zajęć? ""Tak"". Przyszli też niektórzy politycy Prawa i Sprawiedliwości i współpracownicy Antoniego Macierewicza. Aby na sali mogły się zmieścić wszystkie osoby zaproszone, sektor w ostatnich rzędach przewidziany dla dziennikarzy się skurczył. Zajęli go - zapewne odruchowo - studenci.
Byli też członkowie rodzin smoleńskich, ale te miały spotkanie dzień wcześniej wieczorem i przekazano im informacje, które paść miały i na konferencji. Ale przyszedł też na przykład Andrzej Gwiazda z żoną. I Ryszard Walczak - budowniczy ""smoleńskiej dolinki"" pod Warszawą, gdzie odsłaniane są kolejne popiersia ofiar 10 kwietnia 2010 r. Z rozmów WP wynika, że na uczelnię jeszcze przed konferencją, ale tego samego dnia, przyjechał Bartłomiej Misiewicz, jeden z najbardziej zaufanych ludzi szefa MON. Jest on pracownikiem MON, ale nie ma funkcji rzecznika ministra ani szefa jego gabinetu politycznego. - Bartłomiej Misiewicz był tu około południa. Doglądał wszystkiego - mówi jedna z rozmówczyń. Co ciekawe, gdy konferencja opóźniała się o kolejne minuty, to jej szef dr Wacław Berczyński mówił, że czekamy na panią premier. Ale Beata Szydło nie przybyła. - Nie planujemy - odpowiadała osoba z rządu na pytanie o obecność pani premier. Ale przybył prezes Jarosław Kaczyński - tytułowany przez Berczyńskiego ""panem premierem"", i szef MON ze swoimi zastępcami. Jak wyglądała konferencja? To było w każdej transmisji. Wacław Berczyński słusznie na jej koniec powiedział, że był to w istocie ""pokaz"". Film z narratorem i wniosek: to byłą bomba hiperbaryczna, która niemal nie pozostawia żadnych śladów. A poza tym, kontrolerzy lotów sprowadzali Tu-154M na śmierć. Stąd dziwne pytanie na koniec ""pokazu"": - Czy tak było 10 kwietnia 2010 r.? Po ""pokazie"" zaplanowano spotkania z rodzinami smoleńskimi w bufecie. Dziennikarzy zaproszono na czat na stronach Niezalezna.pl. Godzinę ostatecznie ustalono na 22:30. Dr Berczyński wyszedł na chwile do dziennikarzy, ale po paru minutach wrócił do bufetu, w czym pomógł mu jego zastępca - dr Kazimierz Nowaczyk. Całe wydarzenie zwieńczyła pogoń za Wacławem Berczyńskim, który szukając między blokami i na parkingach któregoś ze współpracowników bądź zagubionego gościa przyciągnął grupę dziennikarzy. Trudno było jednak od szefa Podkomisji wydusić jakieś konkretne odpowiedzi. - Jakie hipotezy badaliście oprócz wybuchu bomby? - Wiele. - Proszę wymienić kilka. Ale tu już była cisza. I gonitwa w drugą stronę."
http://wiadomosci.wp.pl/hotel-w-hamburgu-mowi-stanowcze-nie-trumpowi-6110568414598785a,"Hotel w Hamburgu mówi stanowcze ""nie"" Trumpowi Luksusowy hotel Vier Jahreszeiten w Hamburgu nie zgodził się na przenocowanie Donalda Trumpa. Prezydent USA będzie 7 i 8 lipca przebywał na szczycie G20. Nie podano powodów decyzji. Jak podaje ""Hamburger Abendblatt"", prezydent USA może nie zatrzymać się w żadnym innym z renomowanych hamburskich hoteli.  Ze względu na kwestie bezpieczeństwa może on wybrać Berlin. Kwaterą gości rangi państwowej bywa często położony w pobliżu ambasady USA berliński hotel Adlon, ale jego kierownictwo nie otrzymało na razie z Waszyngtonu żadnego zapytania w tej sprawie. Jak zaznaczył ""Hamburger Abendblatt"", władze policyjne życzą sobie, by wszyscy szefowie delegacji mieszkali w śródmieściu Hamburga. Kanclerz Angela Merkel ma się zatrzymać w hotelu Atlantic Kempinski. G20 to grupa 19 przodujących gospodarczo państw świata i Unii Europejskiej."
http://wiadomosci.wp.pl/ladunek-termobaryczny-eksplodowal-na-pokladzie-tupolewa-nowe-ustalenia-podkomisji-smolenskiej-6110566405998721a,"Ładunek termobaryczny eksplodował na pokładzie tupolewa? Nowe ustalenia podkomisji smoleńskiej  Podkomisja smoleńska stwierdziła, że ""bardzo wiele wydarzeń wskazuje na to, iż 10 kwietnia 2010 r. doszło do wybuchu na pokładzie rządowego tupolewa"". Najbardziej prawdopodobną przyczyną eksplozji był ładunek termobaryczny.  W wyniku przeprowadzonych eksperymentów możemy powiedzieć, że najbardziej prawdopodobną przyczyną eksplozji był ładunek termobaryczny inicjujący silną falę uderzeniową - wynika z filmu podkomisji smoleńskiej, który został zaprezentowany w 7. rocznicę katastrofy. Pod koniec filmu, który obrazował roczną pracę podkomisji, lektor czyta: ""W wyniku przeprowadzonych eksperymentów możemy powiedzieć, że najbardziej prawdopodobną przyczyną eksplozji był ładunek termobaryczny inicjujący silną falę uderzeniową. Fala ta niszczyła napotkane przeszkody, rozrywała kadłub samolotu, wyrzucała na zewnątrz fotele i ciała ofiar oraz zrywała z nich ubrania"" - twierdzi podkomisja. ""Czy tak właśnie stało się w Smoleńsku 10 kwietnia 2010 r. ?"" - pada pytanie. Później zostało pokazane ostatnie nagranie z prezydentem Lechem Kaczyńskim i jego małżonką wsiadającymi na pokład samolotu; nagranie to zostało opublikowane w weekend przez SKW. Potem wyświetlono listę z nazwiskami ofiar katastrofy w Smoleńsku. ""Awarie zarejestrowane w ostatnich sekundach lotu, całkowita utrata zasilania przed pierwszym kontaktem z ziemią, rozlokowanie szczątków wraku, specyficzny charakter obrażeń ciał, badania areodynamiczne, siła, z jaką drzwi zostały wbite w podłoże. Te i wiele innych czynników kazały podkomisji potraktować możliwość wystąpienia eksplozji całkiem realnie"" - poinformowano na konferencji. W celu weryfikacji tej hipotezy podkomisja przeprowadziła szereg testów z wykorzystaniem różnych rodzajów materiałów wybuchowych. Jak podano, w trakcie eksperymentów specjaliści testowali skutki eksplozji ładunku termobarycznego umieszczonego wewnątrz pasażerskiej części samolotu. Zbudowany został fragment kadłuba w skali 1:1 zgodny z planami konstrukcyjnymi. Wewnątrz umieszczono rząd oryginalnych foteli oraz modele twardych i miękkich tkanek ludzkich. Eksperyment poprzedzony został szeregiem badań i prób, a jego przebieg rejestrowały szybkie kamery nagrywające z prędkością 10- i 15-tys. klatek na sekundę. ""W jego wyniku znaleziono szereg analogii do katastrofy Tu-154M. W obu przypadkach wybuchu był głuchy dźwięk, a błysk i ogień były krótkotrwałe. Nie stwierdzono przy tym dymu, a osmalenie kadłuba było niewielkie. Fala wybuchu wepchnęła grodzie zarówno do przodu, jak i do tyłu naraz. Dużym częściom samolotu masowo towarzyszyły małe odłamki. Podłużnice i wręgi zostały podobnie rozerwane. Blacha została jednakowo pofalowana, a nity wyrwane i wystrzelone na zewnątrz"" - poinformowano. ""Modele ciał ludzkich nie zostały spalone, choć mogły występować oparzenia, a sposób zniszczenia modeli części kostnych był analogiczny do ciał ofiar katastrofy. Również fotele nosiły bardzo podobne uszkodzenia"" - zaznaczono. Po eksperymencie pobrano 20 próbek do badań laboratoryjnych na obecność materiałów wybuchowych. Podkomisja podała, że na dziewiętnastu próbkach nie wykryto żadnych śladów materiałów wybuchowych. Natomiast na dwudziestej, najbliższej centrum wybuchu wykryto obecność ładunku inicjującego wybuch termobaryczny. ""To jest tylko ilustracja tego, co zrobiliśmy"" - To jest tylko ilustracja tego, co zrobiliśmy, badania są znacznie szersze i głębsze, będziemy je kontynuować aż do wyjaśnienia przyczyn katastrofy - powiedział po projekcji filmu przewodniczący powołanej przez MON podkomisji ds. ponownego zbadania katastrofy smoleńskiej dr Wacław Berczyński. Berczyński dziękował także ministrowi obrony narodowej Antoniemu Macierewiczowi, prezesowi PiS Jarosławowi Kaczyńskiemu, wszystkim gościom poniedziałkowego posiedzenia oraz ""rodzinom smoleńskim za poparcie i obecność"". Członkowie komisji otrzymali również podziękowania od szefa MON.  Ślady działania wysokiej temperatury na czterech ciałach Podkomisja podała, że przeprowadziła analizy dotyczące rozmieszczenia i stanu ciał ofiar katastrofy. Stwierdziła, że na wrakowisku znaleziono ""co najmniej cztery ciała ofiar noszące ślady działania wysokiej temperatury, której w tych przypadkach nie można wytłumaczyć bliskością pożarów naziemnych"". ""Ciała te były wyrzucone o minimum kilkanaście metrów do przodu względem stref, w których miały miejsce pożary"" - twierdzi podkomisja. ""Dwa ciała, które znaleziono pod częścią centropłata w sektorze pierwszym wrakowiska niosły ślady oparzeń drugiego i trzeciego stopnia. Kolejne ciało znalezione w sektorze drugim miało ranę ze zwęgleniem. Ostatnia z omawianych ofiar znaleziona w sektorze pierwszym miała poparzenia drugiego i trzeciego stopnia na ok. 30 proc. powierzchni ciała. Trzy z opisanych ofiar podróżowały w części pasażerskiej samolotu, zaś jedna była członkiem jego załogi"" - podkreślono. Poinformowano, że trwają analizy mające na celu ustalenie dokładnej liczby ciał noszących ślady wysokiej temperatury znalezionych poza strefą pożarów na ziemi. ""Należy przyjąć, że ich ogólna liczba w miarę postępu badań może ulec zwiększeniu"" - przeczytał lektor.  ""Gdy Tu 154 M znalazł się na wysokości 100 m, nawigatorzy milczeli"" Por. Artur Wosztyl przekazał załodze Tu 154 M, że Rosjanie rozstawili reflektory APM 200 metrów od pasa lotniska, zgodnie z tym jak było to podczas lądowania pilotowanego przez niego Jaka 40; ppłk Paweł Plusnin podał natomiast załodze Tu 154 zupełnie inne dane - podała podkomisja smoleńska. ""Załoga Tu 154 M została poinformowana o rozstawieniu APM dosyć wcześnie przez swoich kolegów z Jaka40. Porucznik Artur Wosztyl przekazał, że Rosjanie rozstawili APM 200 metrów od pasa zgodnie z tym jak było to podczas lądowania Jaka, ale kapitanowi Protasiukowi, dowódcy Tu 154 M, Plusnin podał zupełnie inne dane: ""reflektory w trybie dziennym, z lewej, z prawej, z początkiem pasa"", co oznacza, że Polacy mieli zobaczyć je później niż się tego spodziewali. APM-y miały być na początku pasa"" - podała podkomisja. Jak poinformowano, około 10 minut przed podejściem Tu 154 M do pasa ""Krasnokucki wydał jednoznaczny rozkaz: ""Pasza, sprowadzamy do 100 metrów bez dyskusji, na drugi krąg i tyle"". ""Ta komenda spowodowała przejęcie dowodzenia przez Krasnokuckiego. Poskutkowała niepewnością w podejmowaniu decyzji przez Plusnina i Ryżenkę a w dalszej kolejności ich zaniechanie przez oczekiwanie na dalsze decyzje od dowódcy bazy lotniczej"" - podała podkomisja. Według podkomisji, Polacy spodziewali się, że na wysokości 100 m zostanie im podana komenda ""co do tego co mają dalej robić i oczywiście, że będą dalej precyzyjnie prowadzeni zgodnie z zasadami sztuki nawigatorskiej"". ""Stało się jednak inaczej. Gdy Tu 154 M znalazł się na wysokości 100 m, nawigatorzy milczeli i żaden z nich, Ryżenko, Plusnin czy Krasnokucki, nie wydał wymaganej komendy odejścia na drugi krąg"" - podała podkomisja. ""Konstrukcja Tu-154M została rozerwana"" ""Nad początkiem głównego pola szczątków, w wyniku eksplozji w kadłubie, centropłacie oraz w skrzydłach, konstrukcja Tu-154M została rozerwana. Większe elementy konstrukcji zaczęły rotować się w lewą stronę. Część samolotu od centropłata do ogona upadła w pozycji odwróconej. Natomiast przód samolotu upadł kołami do dołu"" - podała podkomisja. Podkomisja poinformowała też, że przygotowano animację ostatnich sek. lotu, która uwzględniała kolejność rozpadu poszczególnych fragmentów samolotu. ""Ukazała ona faktyczny obraz zdarzenia lotniczego. Pierwsze elementy lewego skrzydła zaczęły spadać na ziemię około 900 m przed początkiem pasa startowego. Wśród nich znajdowały się odłamki slotów, deflektora, klapy za skrzydłowej oraz konstrukcji konsoli odejmowanej części skrzydła, wynika poziomego, a także lewego podwozia"" - przeczytał lektor. Podkomisja podkreśliła, że członkowie podkomisji we współpracy z National Institute of Aviation Research, podjęli się próby wyjaśnienia sprawy drugich drzwi lewej burty. ""Zostały one bowiem wbite w ziemię dłuższą krawędzią na głębokość aż jednego metra, odwrócone swoją wewnętrzną częścią do kierunku lotu"" - zaznaczono. ""Wynikiem przeprowadzonych testów i wyliczeń zostało ustalone, że prędkość pionowa drzwi była 10-krotnie większa od prędkości pionowej samolotu przed uderzeniem w ziemię, i co za tym idzie drzwi musiały posiadać dodatkowe źródło energii, zwiększającej ich pęd"" - ustaliła podkomisja. Zwrócono uwagę, że badając kwestię wbicia w ziemię drzwi starano się uzyskać warunki podobne do tych, panujących w Smoleńsku. ""Prowadząc szereg symulacji z miękką glebą i niską prędkością oraz twardą i wysoką, uzyskując warunki, panujące w Smoleńsku, specjaliści starali się odtworzyć rezultat wbicia drzwi na głębokość jednego metra, przy takich samych zniszczeniach, jakie występowały w Smoleńsku. Eksperci zajęli się badaniem charakterystyki gleby, analizą, czy drzwi były wstrzelone, czy wciśnięte w ziemię oraz porównaniem zniszczeń badanych drzwi, z drzwiami rządowego samolotu"" - dodano.  Szef podkomisji smoleńskiej nie odpowiadał na pytania, dziennikarzy zaproszono na wideoczat w niezalezna.pl o godz. 22:30  Zobacz też wideo WP: obchody katastrofy w całej Polsce. "
http://wiadomosci.wp.pl/7-rocznica-katastrofy-smolenskiej-momenty-wzruszenia-i-refleksji-6110558600742529a,"7. rocznica katastrofy smoleńskiej - momenty wzruszenia i refleksji W całym kraju trwają państwowe obchody siódmej rocznicy katastrofy smoleńskiej, w której zginęło 96 osób. Nasze kamery towarzyszyły m.in. Jarosławowi Kaczyńskiemu i premier Szydło podczas porannego Apelu Pamięci przed Pałacem Prezydenckim. Byliśmy też na Powązkach, gdy premier zapaliła znicz przy symbolicznym grobie Lecha i Marii Kaczyńskich. Towarzyszyliśmy m.in. politykom SLD, którzy uczcili pamięć swoich koleżanek i kolegów - Izabeli Jarugi-Nowackiej, Jerzego Szmajdzińskiego i Jolanty Szymanek-Deresz. Przed Pałacem Prezydenckim czy na Wawelu nie brakuje zwykłych ludzi, którzy oddają cześć ofiarom katastrofy.  "
http://wiadomosci.wp.pl/stanowcze-slowa-macierewicza-na-posiedzeniu-podkomisji-smolenskiej-6110553051678849a,"Stanowcze słowa Macierewicza na posiedzeniu podkomisji smoleńskiej - Z przykrością trzeba powiedzieć, z żalem i wstydem, że instytucje państwowe, które po 10 kwietnia 2010 r. tym się zajęły, nie dopełniły najbardziej podstawowych swoich obowiązków - powiedział szef MON Antoni Macierewicz na początku posiedzenia podkomisji smoleńskiej. Podkreślił, że decyzje w tej sprawie miały charakter polityczny. Ale to nie wszystko. W gmachu Wojskowej Akademii Technicznej w Warszawie trwa posiedzenie podkomisji do ponownego zbadania przyczyny katastrofy samolotu Tu-154M z 10 kwietnia 2010 r. w Smoleńsku. Na początku posiedzenia Macierewicz oznajmił: - Dziś jest czas czynów, a nie słów. Wskazał, że na dotychczasowy dorobek podkomisji składają się ""dziesiątki, wręcz setki analiz, eksperymentów, doświadczeń robionych zarówno w Polsce, jak i za granicą we współpracy z najlepszymi uniwersytetami i instytutami specjalistycznymi zajmującymi się badaniem tragedii, katastrof samolotowych"". Szef MON zaznaczył, że obecny rząd podejmuje się zadania wyjaśnienia okoliczności katastrofy. - Dzisiaj mamy zaszczyt przedstawić pierwsze wyniki - mówił. Następnie, przeszedł do ataku. Podkreślił, że ówczesny minister obrony narodowej powinien natychmiast powołać Komisji Badania Wypadków Lotniczych Lotnictwa Państwowego, tymczasem zrobił to dopiero 15 kwietnia. - W związku z tym nie powinniśmy się dziwić, że ludzie którzy tam zostali wysłani nie mieli pełnomocnictw i możliwości zbadania tej katastrofy, w pierwszych momentach, najważniejszych momentach. Nie powinno się ich obarczać odpowiedzialnością lecz tych, którzy zdecydowali wysłać ich bez żadnych pełnomocnictw, a w międzyczasie przyjąć warunki rosyjskie, które oddały całe postępowanie w ręce rosyjskie - powiedział Macierewicz. Relację na żywo z ocbchodów 7. rocznicy katastrofy smoleńskiej, a także posiedzenia podkomisji, możecie śledzić TU. Źródło: WP, PAP"
http://wiadomosci.wp.pl/ke-widzi-niepokojace-trendy-w-polsce-dyskusja-o-nich-jeszcze-w-tym-polroczu-6110555910002305a,"KE widzi ""niepokojące trendy"" w Polsce. Dyskusja o nich jeszcze w tym półroczu  Unijna komisarz ds. sprawiedliwości Vera Jourova oświadczyła, że Komisja Europejska dostrzega bardzo niepokojące trendy w Polsce, w związku z czym należy przedyskutować stan praworządności w kraju ""tak szybko, jak tylko jest to możliwe"". Czy to znów groźba kar ze strony Unii Europejskiej?  - Oczywiście przyglądamy się Polsce i Węgrom jako krajom, gdzie funkcjonują rządy wyłonione w wyniku wolnych wyborów. Fareed Zakaria napisał, że czasami wskutek wolnych wyborów są wyłaniane nieliberalne reżimy. Zakaria kontynuował, że dla niego wolne wybory nie są jedyną gwarancją liberalnego porządku w kraju. Napisał, że to niezależność sędziów za to odpowiada. Z tego powodu podkreślam, jak ważny jest niezależny wymiar sprawiedliwości w krajach członkowskich - powiedziała Vera Jourova. W ocenie komisarz ds. sprawiedliwości widać to jak na dłoni w Polsce. - Nie muszę dużo mówić o Trybunale Konstytucyjnym. Przez to działamy (...). Dlatego będziemy mieli też dyskusję o Węgrzech, ponieważ widzimy bardzo niepokojące trendy w tych dwóch krajach - dodała Jourova. Jourova na konferencji w Brukseli poinformowała, że KE przygląda się w Polsce nie tylko sytuacji wokół Trybunału Konstytucyjnego, lecz także reformie Krajowej Rady Sądownictwa  reformie Krajowej Rady Sądownictwa  i innym zmianom w systemie sprawiedliwości. - Analizujemy sytuację. Jestem zadowolona, że KE będzie wnioskowała - mam nadzieję, że wkrótce - do państw członkowskich o ich opinię - oświadczyła. Jej zdaniem dyskusja państw członkowskich UE na temat sytuacji Polski, w kontekście prowadzonej przez Komisję Europejską procedury praworządności, powinna się odbyć w tym półroczu. - Jestem przekonana, że państwa członkowskie jako klub krajów powinny powiedzieć, iż to, co dzieje się w Polsce, jest możliwe do oceny w ramach procedury praworządności. Sądzę, że powinno odbyć to tak szybko, jak tylko możliwe. Mówimy o tym, żeby dyskusja na temat Polski odbyła się w tym półroczu - powiedziała Jourova. Jak podkreśliła, KE będzie występować do państw unijnych o ich opinię w tej sprawie. Nie oznacza to jednak wystąpienia poprzez KE o uruchomienie wobec Polski procedury opisanej w art. 7 unijnego traktatu. Pozwala on na nałożenie w ostateczności sankcji na kraj naruszający zasady demokracji i rządów prawa. Do podjęcia takiej decyzji jest potrzebna jednomyślność przywódców państw UE. Jourova przyznała, że nie wierzy, iż jakiekolwiek kroki administracyjne, czy procedury Komisji, mogą wiele pomóc, czy to w Polsce, czy na Węgrzech, gdzie odbywają się protesty przeciwko ustawie wymierzonej w niezależny od władz Uniwersytet Środkowoeuropejski. Jej zdaniem, w obu przypadkach potrzeba zaangażowania społeczeństwa obywatelskiego. Komisarz wypowiadała się przy okazji prezentacji tegorocznej unijnej tablicy wyników wymiaru sprawiedliwości, która umożliwia porównanie jakości, niezależności i skuteczności systemów wymiaru sprawiedliwości państw UE. Komisarz poinformowała, że polskie władze nie przekazały KE odpowiednich danych do sporządzenia tegorocznego rankingu wyników wymiaru sprawiedliwości. - Jakość rankingu zależy od danych, tego, czy je otrzymujemy od państw członkowskich. (...) Przykro mi, że nie otrzymaliśmy wystarczających danych z Polski - podkreśliła komisarz i dodała, że liczy na lepszą współpracę w przyszłym roku. Zbierane przez KE dane odnoszą się m.in. do liczby spraw cywilnych, administracyjnych i gospodarczych na 1000 mieszkańców czy czasu potrzebnego na ich przeprowadzenie. Polska nie jest jedynym krajem, z którego KE nie otrzymała danych. Nieprzekazanie danych przez Warszawę nie jest przypadkowe. Jak powiedziała rzeczniczka stałego przedstawicielstwa RP przy UE Martyna Bildziukiewicz, kompetencje KE w zakresie wymiaru sprawiedliwości są ograniczone. - Podobnie jak szereg innych państw członkowskich, Polska sceptycznie odnosi się do podejmowania przez Komisję Europejską inicjatyw w obszarach, w których traktaty nie przyznają Unii szczególnych kompetencji - podkreśliła. Zwróciła uwagę, że podobną materią zajmuje się - działająca w ramach Rady Europy - Europejska Komisja na rzecz Efektywności Wymiaru Sprawiedliwości. - Funkcjonuje tam system wzajemnej oceny efektywności wymiaru sprawiedliwości, w którym Polska uczestniczy; jest to też kanał, którym przekazujemy odpowiednie dane - oświadczyła Bildziukiewicz. Wiceszef KE Frans Timmermans oceniał pod koniec marca, że uruchomienie wobec Polski artykułu 7 w związku z sytuacją wokół Trybunału Konstytucyjnego mogłoby przynieść skutek odwrotny do zamierzonego i nie byłoby zbyt pomocne. KE chce jednak, by o sytuacji w naszym kraju porozmawiali ministrowie ds. europejskich państw UE. "
http://wiadomosci.wp.pl/propozycja-doradcy-trumpa-podzial-libii-na-trzy-kraje-6110468190861441a,"Propozycja doradcy Trumpa: podział Libii na trzy kraje Doradca ds. bezpieczeństwa narodowego prezydenta USA Sebastian Gorka zaproponował w rozmowie z europejskim dyplomatą powojenny podział Libii na trzy oddzielne państwa. Mapę podziału narysował na serwetce. Według planu oficjela Białego Domu, Libia miałaby zostać podzielona wedle tradycyjnego podziału na trzy historyczne regiony kraju: najbogatszą i najludniejszą Trypolitanię ze stolicą w Trypolisie, obejmującą wschód kraju Cyrenejkę ze stolicą w Bengazi oraz pustynny Fazzan, którego stolicą jest Sabha.  Jak donosi brytyjski ""Guardian"", dyplomata z kraju Unii Europejskiej, w rozmowie z którym Gorka poruszył kwestię podziału Libii, nazwał plan ""najgorszym rozwiązaniem"". Podobnego zdania są eksperci, którzy w ostrych słowach komentują pomysł pochodzącego z Węgier doradcy Trumpa.  - Ten scenariusz jest niesamowicie amatorski. To wygląda jakby był przeświadczony o tym, że wpadł na jakiś genialny, nowy i realistyczny plan - mówi WP Neil Heuer, analityk ośrodka SecDev w Kanadzie specjalizujący się w sprawach wojny w Libii. - To jest jak papierek lakmusowy tego, jak wiele wiesz o Libii. Jeśli jedyna rzecz, o której wiesz, to to, że była podzielona na trzy części, to pokazuje, że nie masz pojęcia na temat sytuacji w tym kraju - powiedział ""Guardianowi"" Mattia Toaldo, ekspert Europejskiej Rady Spraw Zagranicznych w Londynie.   Pomysł rzecz jasna nie jest nowy, bo odnosi się do podziału dokonanego sześć stuleci wcześniej przez Imperium Osmańskie. Nie jest też realistyczny, bo nie przystaje do realiów niezwykle skomplikowanej wojny domowej w Libii, gdzie rywalizuje ze sobą cały szereg grup zbrojnych luźno powiązanych z dwiema osobne struktury pretendujące do reprezentowania całego kraju. Jedna to uznawany przez większość świata rząd premiera Fajiza as-Sarradża w Trypolisie, druga to parlament z siedzibą w Tobruku, za którym de facto  stoi popierany przez Rosję i Egipt  gen. Chalifa Haftar, były dowódca armii w reżimie Kadafiego, a później współpracownik CIA. Do tego dochodzą grupy dżihadystyczne związane z Państwem Islamskim.  Mający węgierskie korzenie i  kontrowersyjną przeszłość w węgierskiej polityce  Gorka stara się o pozycję specjalnego wysłannika ds. wojny w Libii, jednak nadal nie wiadomo, czy takie stanowisko zostanie utworzone. Wszystko dlatego, że nowa administracja nie jest szczególnie zainteresowana sytuacją w  kraju stanowiącym ""wrota do Europy"".  - Żaden z oficjeli, z którym rozmawiałem tak naprawdę miał pojęcie, co się dzieje w Libii. Zostali przez nas szeroko poinformowani i teraz już rozumieją, że z popieranym przez Waszyngton Serradżem nic nie wyjdzie - powiedział ""Guardianowi"" Ari Ben-Menashe, izraelski konsultant lobbujący za generałem Haftarem. - Nie będzie żadnego podziału - zaznaczył."
http://wiadomosci.wp.pl/podkomisja-byla-eksplozja-w-kadlubie-tupolewa-6110552095291521a,"Podkomisja: była eksplozja w kadłubie Tupolewa W wyniku przeprowadzonych eksperymentów możemy powiedzieć, że  najbardziej prawdopodobną przyczyną eksplozji był ładunek termobaryczny, inicjujący silną falę uderzeniową - wynika z filmu podkomisji smoleńskiej. W przedstawionym w filmie podkomisja stwierdza, że ""bardzo wiele wydarzeń wskazuje na to, iż 10 kwietnia 2010 r. doszło do wybuchu na pokładzie rządowego tupolewa"". ""Awarie zarejestrowane w ostatnich sekundach lotu, całkowita utrata  zasilania przed pierwszym kontaktem z ziemią, rozlokowanie szczątków  wraku, specyficzny charakter obrażeń ciał, badania aerodynamiczne, siła,  z jaką drzwi zostały wbite w podłoże. Te i wiele innych czynników  kazały podkomisji potraktować możliwość wystąpienia eksplozji całkiem  realnie"" - poinformowano. W celu weryfikacji tej hipotezy podkomisja przeprowadziła szereg  testów z wykorzystaniem różnych rodzajów materiałów wybuchowych. Jak podano, w trakcie eksperymentów specjaliści testowali skutki  eksplozji ładunku termobarycznego umieszczonego wewnątrz pasażerskiej  części samolotu. Zbudowany został fragment kadłuba w skali 1:1 zgodny z  planami konstrukcyjnymi. Wewnątrz umieszczono rząd oryginalnych foteli  oraz modele twardych i miękkich tkanek ludzkich. Eksperyment poprzedzony  został szeregiem badań i prób, a jego przebieg rejestrowały szybkie  kamery nagrywające z prędkością 10- i 15-tys. klatek na sekundę."
